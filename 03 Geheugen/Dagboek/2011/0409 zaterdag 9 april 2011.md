# 0409 zaterdag 9 april 2011
Lunch bij een Italiaan op Royal Street in New Orleans, French Quarter. Fantastisch weer, erg druk op straat, iedereen in zomerse kleren, jazzbandjes op straat, enorm gesnater overal. Ik ben hier vanwege de AERA conferentie en de bijeenkomst van de WERA. Vanochtend een presentatie gehouden over Inne's onderzoek naar leiderschapsstijlen in communities. Ging prima, dankzij mijn prezi. Deze keer echt een succes. Even goed om in een andere wereld te zijn, kikkert mij enorm op. 

Vannacht een rare nachtmerrie gehad. Voorbereiding op presentatie, zoals vanmorgen. Ik woon alleen in een benedenwoning, rijtje van langwerpige huizen met een verdieping aan de Ferdinand Bolstraat? Ik ga het huis uit, loop naar het conferentiegebouw. Bedenk dat ik iets vergeten ben, kom terug en mijn hele huis is weg. Ik loop het hele rijtje langs, kijk overal door het raam naar binnen, nergens mijn huis. Ik begin in paniek te raken, kijk op mijn horloge en zie dat het al half 11 is, mijn presentatie begint! Komt opeens uit een van de andere huizen Pascal Wilhelm. Hij ziet mijn paniek en probeert mij gerust te stellen. Hij gaat niet mee zoeken, alsof hij weet dat ik matteklap ben. Anne-Carien doet op de achtergrond mee. Iedereen is verlegen met de situatie. Ik word wakker met hoofdpijn en het vage gevoel dat ik een herseninfarct heb. Wat overigens niet het geval is. Misschien is het jetlag.

![[Beeldfragment5.jpg]]