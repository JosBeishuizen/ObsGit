# 0703 zondag 3 juli 2011
In het vlieguig op weg naar Napels. Sit back and relax.

De afgelopen week was ronduit hectisch. Ontzettend veel dingen geregeld, besproken en afgerond. Promotie Zenawi, proefschrift Jeroen van Andel, review voor Computers & Education, verder flink gewerkt aan Instellingsaudit, strategisch plan EARLI, voorbereiding Fall School. Gelukkig niet al te veel gedoe rond reorganisatie. Er liggen nog 90 mails op beantwoording te wachten, dat ga ik in de vakantie nog proberen. Voel toch een enorme opluchting dat het is gelukt.

Gisteren gezellig de verjaardag van Cathrien gevierd, 26 jaar geworden. Ze wordt steeds zelfstandiger, mede door de coschappen. Op dit moment psychiatrie. Gezellig thee met taart en cadeautjes en om 6 uur een borrel bij Cathrien op de kamer. Gesproken met een zekere Bas, vriend van Sjaan Oomen, een zeer verwaande kwast met gevoel voor humor. Leuk om zo de vrienden van Cathrien te ontmoeten.

Maar nu naar Napels! Hopelijk gaat het straks een beetje vlot met de auto en verloopt de reis naar Viggianello goed. Spannend!
