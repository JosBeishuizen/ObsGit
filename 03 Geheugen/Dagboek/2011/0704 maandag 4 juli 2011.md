# 0704 maandag 4 juli 2011
Onze eerste dag in Viggianello begint met een mooie rondwandeling van een uur of 3 met vertrek en aankomst in het dorp. Flinke klim waarvan we al meteen staan te puffen. Mooie groene vergezichten, rond de Rotondella van 885 m hoog. De aanwijzingen van Marjet zijn heel duidelijk met af en toe een persoonlijke touch. Als Marjet een pad aaangenaam noemt dan is het ook echt aangenaam. Oude eiken zijn ook echt heel oud (zie foto). Op een zeker moment is een pad echt geheel overwoekerd zodat we de loop van het pad echt niet kunnen terugvinden. Dan maar verder over de asfaltweg. Maar we hebben nog een ander navigatiehulpmiddel: de GPS ontvanger in mijn telefoon. Daarmee lukt het ons om via een alternatief pad toch weer in het dorp terug te keren.

![[20110731 IMG_0110.jpg]]

Lunch op het terras van het hotel, een stevige boterham met ham. Na de siesta naar het dorp en lekker lezen bij de dorpskroeg. We krijgen gezelschap van het oude vrouwtje (ottanta due) dat hier naast het hotel woont en ons al een aantal keren heeft aangesproken. Ze is naar beneden afgedaald voor de avondmis maar ziet tot haar schrik dat de kerk dicht is. Dan weer meer een praatje met de toeristen. Ze houdt ons voor broer en zus.

Vanavond eten in het hotel. Vakantie.

