# 0801 maandag 1 augustus 2011
De eerste werkdag na de vakantie. Zoete herinneringen, die stand houden, ook al gaan ruwe stormen woeden. Ben ik sterk genoeg om stand te houden en niet te vervallen tot angst en cynisme? Oef, ik weet het niet. De onzekerheid is op zich een bron van angst.

Gisteren een goede start gemaakt met hardlopen, ekklesia en piano spelen. Sara kwam eten na haar hele dag werken in het AMC. Ze had er gelukkig wel een goed gevoel over. Gisteravond Dick Swaab, oud directeur van het Herseninstituut. De zekerheid van de wetenschapper, die graag de eenzaamheid van zijn studeerkamer zoekt. Het was niet echt een vrolijk gesprek. Overigens leefde hij wel vanuit de illusie van de vrije wil, ook al gelooft hij heilig dat de vrije wil niet bestaat.

Eerstvolgende lichtpunt: rustig naar Uilenstede fietsen, na de banden opgepompt te hebben.