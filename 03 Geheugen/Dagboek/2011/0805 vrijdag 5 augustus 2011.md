# 0805 vrijdag 5 augustus 2011
Als je sterk bent, dan voel je je ook sterk. Dat is op het ogenblik inderdaad het geval. Hopelijk kan ik ook tegen een stootje als het erop aan komt.

Gisteren goed afgesloten met de aandachtspuntjes uit het werkoverleg met Ria en met Caroline. Het werkoverleg met Ria over HBHM was ook werkelijk inspirerend. Ria kwam met idee voor de onderzoeksconferentie die we in oktober gaan organiseren: een voorbeeld bespreken van een geslaagd onderzoeksproject waar allerlei nuttige zaken uit zijn voortgevloeid, in theoretische of in praktische zin. Het voorbeeld van de poelslakken.

Daarvoor gewerkt aan Asters paper, eigenlijk moet dat nu gewoon af. Daarvoor, en ook gisteravond, aardig wat tijd besteed aan de mails en aan het opruimen van de computer. Nieuwe indeling van mijn bestanden gemaakt, met het oog op de toekomst. Het Onderwijscentrum staat er niet meer in. Voelt wel goed.

Gisterochtend met Caroline de ICO-zaken doorgenomen. Heel handig. Heraccreditatieaanvraag blijkt nog niet de deur uit te zijn. Daarover vandaag even een mail versturen.

Hoe ben ik gisteren de dag begonnen? NSE verhaal gelezen, globaal. Heel interessant: hoe meer studiepunten studenten halen, hoe tevredener ze zijn. Vergt nader onderzoek.