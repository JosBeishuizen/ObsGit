# 0427 woensdag 27 april 2011
Nog steeds sprakeloos over het feit dat Gert vannacht aan de gevolgen van blaaskanker is overleden. Afgelopen Goede Vrijdag, toen we net voor een stralend Paasweekeinde in Egmond waren gearriveerd belde Anne Gert op vanwege zijn verjaardag. Gert bleek al 14 dagen in Zeist in een ziekenhuis opgenomen te zijn vanwege de blaaskanker. Niemand van de vrienden was op de hoogte. Gert kreeg morfine vanwege de pijn in zijn rug, gevolg van uitzaaiingen. We hebben de telefoonnmummers van Wim en Annette doorgeseind. Zaterdag is Wim langs geweest. Gert kreeg toen ook zuurstof vanwege de benauwdheid. Zuurstof afgekoppeld en naar buiten voor een sigaret. Gisteren, dinsdag naar Pasen, werd de benauwdheid erger. Vannacht is Gert overleden.