# 0710 zondag 10 juli 2011
Vandaag verkast naar onze nieuwe stek in Rotondella, of eigenlijk tussen Rotondella en de Ionische Zee. We zitten in agriturismo Il Pago, mooie, koele kamer op de begane grond, veranda om het hele gebouw heen, tafel met stoelen voor onze kamer en mooi grasveld. Vlak stuk naar de kust toe met veel fruitbomen. Vanmiddag al meteen een heerlijke lunch. Na de siësta naar zee gereden en lekker gezwommen. Het is warm, zo’n 36 graden. Maar heel aangenaam. Vanochtend een prachtige tocht door het park gemaakt, heel hoog met spectacular views. Nu is het hier ook weer heerlijk en niet moeilijk om van elke minuut te genieten.