# 0731 zondag 31 juli 2011
Het grote voordeel van dit apparaatje is dat je er maar weinig dingen op kunt doen. Wat tot gevolg heeft dat je je beter concentreert op wat je wilt zeggen of schrijven. Geen backup van deze notes op mijn computer, dat is wel vervelend. Moet inderdaad in augustus een keer een nieuw systeem installeren.

Vrijdag hebben we op de laatste vakantiedag in Italië weer een bezoek gebracht aan Acciaroli. Lekker op het strand gezeten en gelezen, nog een keer gezwommen, geluncht en weer terug gereden. ‘s Middags na de siësta spullen opgeruimd, kaarten geschreven, laatste restjes opgemaakt.