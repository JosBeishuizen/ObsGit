# 0108 zaterdag 8 januari 2011
Schrijven kost tijd en energie. Maar het scherpt je geest en is leuk voor later. Daarom toch blijven doen. Deze eerste week in 2011 bevatte veel ruimte voor zelfwerkzaamheid. Daarom het gevoel dat er veel is gedaan. Kerst en oud en nieuw de vaste programmaonderdelen. Deventer en Wim & Annette. Gesproken over Gert's drankprobleem. We gaan vanavond met de leesclub eten bij Gert in zijn nieuwe flat in Zeist. Drankprobleem daar in het hele gezelschap adresseren lijkt hachelijk, met Gerts angsten en depressiviteit in het achterhoofd. We hebben een prachtig boek om te bespreken: Vrijheid van Jonathan Franzen. Schitterend tijdsbeeld van recente Amerikaanse cultuur tot en met Bush periode. Verandert het nu onder Obama, met de crisis? Het lijkt er niet erg op. Verder een aantal karakters heel goed uitgewerkt. Verder spannend verhaal. Vragen: speelt christelijke traditie nog een rol? Ja, via dubbele moraal. En in reflectie op ethiek van oorlogsindustrie en milieupolitiek. En toch ook wel in worsteling rond huwelijk en vriendschap. Deze week ook helemaal in de ban van tv-serie op basis van Zweeds boek Millennium: bloedstollend spannend. Steeds van 22 tot 23.30 uur, waardoor ik te weinig slaap. Sara in India, koud in New Delhi, nu naar het zuiden.