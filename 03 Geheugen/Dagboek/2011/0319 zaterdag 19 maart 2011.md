Het gaat om discipline, om leven met een opgeheven hoofd, het gaat om leven als Gods evenbeeld. Je moet niet jezelf straffen omdat je vindt dat je gefaald hebt in de reorganisatie van het Onderwijscentrum. Je moet juist De Grote Tweedrachtzaaier, die ook in jezelf zit, tarten door te leven met opgeheven hoofd.
 
Vijf redenen waarom dit een goede dag gaat worden:
 
1. Beginnen met mediteren
2. Beginnen met schrijven
3. Een hele dag in Egmond met Anne-Carien
4. Een hele dag oefenen in leven voorbij de dood
5. Een hele dag om uit te rusten
 
Hoe zei Alex van Ligten het aan het eind van zijn preek?
 
Dat ik probeer de woestijn als ietsje omvangrijker weer te geven dan de gebieden tussen Egypte en Israël, en tussen Babylon en Palestina, is niet om via allerlei moreel zwaar drukkende voorbeelden te laten zien dat ik zelf aan de goede kant sta - als dat al zo zou zijn. Ik doe het om te zeggen dat, bijbels gezien, de woestijn er is om ín te gaan, om dóór te trekken. Hier ligt het land, de aarde, voor ons. Wat wil het geloof van ons? Niet dat we wereldvreemd aan de kant gaan staan, elkaar aankijkend en op de schouders kloppend met ons grote gelijk. De woestijn ligt om ons heen en vóór ons, om er als Hebreeërs, eens slaven, maar nu vrij, doorheen te trekken naar het beloofde land.
 
'Gedenk dan heel deze weg waarop Hij, jullie God, je in de woestijn leidt'. Dat is de dringende bede van Mozes aan het volk. Aanvechtingen, beproevingen zullen er blijven komen. Gedenk alle keren dat je er doorheen bent gekomen, en vertrouw erop dat dat weer zal gebeuren, altijd opnieuw.