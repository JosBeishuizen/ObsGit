# 0720 woensdag 20 juli 2011
We beginnen vandaag aan de 12e etappe van deze vakantie: de reis naar Napels. In zekere zin de spannendste maar ik heb er vertrouwen dat het goed gaat aflopen. Op dit moment waait het hard en zitten er allerlei wolkenpartijen in de lucht.

Gisteren voor het eerst begonnen met vroeg opstaan en even tijd voor mezelf nemen, beviel goed. De ochtend bij het huisje doorgebracht, brief aan Janny & Jan geschreven. Boodschappen gedaan en thuis geluncht. Na de siÃ«sta naar Venosa gereden, erg leuk vlak plaatsje dat je aan Lucca doet denken. Natuurlijk met een kasteel van Frederik II, gebouwd door Roger Guiscard, die daarvoor wel de bestaande Chiesa Madre van de plaats moest afbreken. Hij beloofde een nieuwe kerk te bouwen, en toen hij door de paus nog een keer aan die belofte was herinnerd, met excommunicatie als alternatief, heeft hij inderdaad een nieuwe, postgotische kerk laten bouwen. Venosa is natuurlijk ook de geboorteplaats van Horatius.

Wij vonden Venosa als uitvalsbasis aantrekkelijker dan Forenza. Stadje is mooier en biedt meer vertier en voorzieningen. Als vertrekpunt voor uitstapjes ligt het net even gunstiger.

Gisteravond thuis gegeten. Anna had weer een heerlijk maal gekookt met onder andere gefrituurde courgettebloemen en pasta ci me chi corse.