Dinsdag 20 september 2011
Op weg naar Milaan voor een lezione magistrale voor de jaarlijkse conferentie van Italiaanse ontwikkelingspsychologen. Het verhaal gaat over inquiry learning in the classroom, ik heb er veel tijd in gestoken, hopelijk valt het in de smaak.

Vannacht een link bedacht tussen geloven en mediteren: als je rustige in- en uitademt, dan maak je contact met de heilige geest. Je kunt ook zeggen: je creÃ«ert rust en jezelf en de herkomst van die rust is toch uiteindelijk gebaseerd op het vertrouwen dat God je leven leidt. Hoe zwart mijn verdriet, wanhoop wordt het niet. Omdat Gij God zijt die mijn leven leidt. Met die God maak je contact als je mediteert. Mediteren valt daarmee samen met wat we bidden noemen.

Nog iets om over na te denken. Sommige mensen moeten zichzelf voortdurend bewijzen omdat ze ten diepste heel onzeker zijn en twijfelen aan zichzelf. Ik heb dat niet. Ten diepste twijfel ik niet aan mezelf omdat ik geloof dat mijn leven wordt geleid. Ik twijfel niet aan mezelf omdat ik aan God geloof. Daarom voel ik ook niet de noodzaak om mezelf te bewijzen. En blijf ik ook staande temidden van de onzekerheid van anderen, ook als die zich tegen mij keert. 

Dit elke avond en ochtend even lezen. 