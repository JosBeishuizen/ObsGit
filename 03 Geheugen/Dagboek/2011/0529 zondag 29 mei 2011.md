# 0529 zondag 29 mei 2011
Vanmiddag heerlijk gezongen met de Anglican Singers in de Anglican Church in Haarlem. Ik begin steeds meer te durven in het koor. Zo’n lange noot aanhouden terwijl de andere stemmen eromheen draaien, dat is echt kicken.

Verder op het ogenblik erg uitgeput, hoewel ik vannacht wel tegen mezelf zei, dat het enthousiasme dat ik kennelijk uitstraal bij presentaties ook wel zou mogen doorwerken in mijn dagelijkse werk en omgang met Anne en anderen.

Anne voelt zich niet geheel fit, hoest al een week of drie en is naar eigen zeggen drie kilo afgevallen. Eigenlijk enigszins verontrustend, morgen een afspraak met de huisarts maken.

Cathrien en Jochem genieten van hun molen in Bretagne. Heerlijk wandelen, lezen en eten.

Gister een heel gezellige ouderdag op Cyclades gehad. Bezoek aan de sociëteit, bovenhuis, gezellig gesproken met andere ouders.

