Gisteravond een gezellige Holland Happening waar veel bekenden aanwezig waren. Een flink aantal strategische gesprekjes gevoerd. Wie daar ook opdook was Marcel Veenman. Na afloop ben ik met hem oesters gaan eten. Hij heeft zijn situatie enigszins onder controle. Maar dat was dan ook ongeveer het enige gespreksonderwerp van de avond. Helaas kon hij geen enkele afstand nemen of ook maar het begin van interesse opbrengen in mijn lief en leed. Op mijn vraag hoe ik Gert zou kunnen overhalen om zich onder behandeling te stellen reageerde hij eigenlijk alleen maar met: je moet tot de bodem gaan en dan besluiten of je linksaf of rechtsaf gaat. Het blijft een raadsel hoeÂ  Marcel tot het inzicht is gekomen dat hij er iets aan moest gaan doen. Is dat tot zijn partner Agnes geweest, het decorumverleis tijdens de EARLI2009 meeting? Hoe dan ook, met af en toe een terugval houdt hij zich staande. Misschien is Marcel uiteindelijk geen genetisch bepaalde drinker maar een drinker door nabootsing (van Jan Elshout) gevoegd bij onmatigheid en persoonlijk leed.