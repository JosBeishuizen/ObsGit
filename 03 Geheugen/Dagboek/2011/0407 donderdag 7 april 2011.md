# 0407 donderdag 7 april 2011
Avond voor de reis naar New Orleans. Vijf redenen waarom deze dag waard was om geleefd te worden. 

(1) Uitreiking van de erepenning van de stad Harderwijk aan zwager Jan en ook een beetje aan Janny. Wat een enorme lijst van bestuursfuncties en andere bezigheden voor de gemeenschap. Ze hebben veel samen gedaan en elkaar door dik en dun gesteund. Leuke feestavond in het stadhuis van Harderwijk. 

(2) Vanavond gezellig gegeten met Gerrie en Cathrien. Cathrien is nu nog bezig met sociale geneeskunde en gaat volgende week beginnen met neurologie, weer een grote stage.

(3) Goed gesprek met promovendus Stan Buis. Nieuw systeem van aantekeningen maken werkt eigenlijk prima. 

(4) Uitnodiging om voorzitter te worden van de stuurgroep Betapartners. Vind ik een hele eer.

(5) Positieve mail van de rector.

![[Beeldfragment6.jpg]]