# 0802 dinsdag 2 augustus 2011
Zo’n eerste dag is meestal vrij heftig, maar gisteren ging het goed. Lichtpuntjes, inhoud, collega’s, op tijd naar huis. Teveel met de computer bezig geweest, maar dat heeft wel wat opgeleverd: een simpel programmaatje om nieuwe acties te koppelen aan de knoppen van de telefoon, erg handig. Nog iets te melden? Geprobeerd een 30 dagen schema te maken voor het schrijven van een artikel, in dit geval de keynote voor de AIP conferentie in Genua op 21 september. Dat schema is goed gelukt, nu de inhoud nog. Verder met deze en gene de vakantieervaringen doorgenomen. Veel regen her en der, geeft eens te meer aan hoezeer wij hebben geboft. Caroline liet vol trots de nieuwe website en de folder zien die ze heeft gemaakt voor de ICO Fall School 2012. Ziet er allemaal prima uit. Piet Jan Klijn meldde zich spontaan om even de ICL-zaken op een rijtje te zetten. Begin gemaakt met het verwerken van de ruim 300 mails. Nieuw systeem bedacht, ben benieuwd of dat gaat werken: mails indien gewenst categoriseren in zaken, personen of overleggen, rode vlaggen alleen voor mails die binnen een dag beantwoord moeten worden, na 20 rode vlaggen eerst mails beantwoorden alvorens verder te lezen. Kijken hoe dit gaat bevallen.

Aan het eind van de dag even een terugblik. Vanavond een gezellige cena bij Gerrie op het balkon, met de kids en Daan. Zeer ontspannen. Cathrien geniet van de poli verloskunde, Sara draait deze week nachtdiensten, praat er niet over, maar het lijkt wel goed te gaan. Berend bereidt zich voor op weer een hoogtepunt: Sziget.

Vanmiddag bijgepraat met Erna over de reorganisatie en aanverwante zaken. Wat betreft aansluiting aan Isabella om een onderbouwd advies voor het vervolg zonder budget te maken Vooroverleg met Erna, Yvonne Berkhoff en mij.

Opmerkelijk gesprek met Maarten van Dijk. Hij wilde mijn functie overnemen, maar dat is door Lex tegengehouden. Verder heeft Lex aangegeven dat voor Lilian in ieder geval een oplossing gevonden moet worden. Twee pluspunten. Verder met Maarten tijdpad doorgenomen. In de week voor EARLI moet er veel gebeuren.

Concept advies over FPP kant van reorganisatie ziet er goed uit. Opmerkelijk goed. Kleine correcties morgen doorseinen.

Dag begon met Inne Vandyck. Ze heeft helaas weinig voortgang gebboekt. Maar is vastbesloten om door te gaan. Zaterdag spreken wij verder.

Dat was de dag. Kan beter. Te weinig geschreven. Morgen nieuwe en hopelijk succesvollere poging.