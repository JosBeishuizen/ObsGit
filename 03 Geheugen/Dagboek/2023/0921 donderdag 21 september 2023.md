# 0921 donderdag 21 september 2023
### Tiende vakantiedag
Vandaag naar Lecce. Vanwege de warmte pas om 15 uur vertrokken zodat we rond 16 uur in Lecce arriveerden. We parkeerden toevallig op een parkeerterrein waar we eerder ook al eens gestaan hadden. Voelde allemaal heel bekend. De stad in via de Porta Rudiae waar Anne eerder van Afrikaanse verkopers een kleed kocht dat we op het strand gebruiken. Eerst naar het Domplein, volgens van Egeraat erg stil omdat er maar één straatje toegang tot het plein geeft. Klopt wel aardig. 

![[DSC07600.jpg|500]]![[DSC07597.jpg]]

De Dom zelf heeft een prachtige barokke façade, met veel geinige detail, met name putti die allerlei kattenkwaad uithalen. 

![[DSC07601.jpg]]![[DSC07598.jpg]]

Het Seminarie gebouw was ook erg mooi. Van Egeraat vond de kanten doekjes van steen van een verrukkelijke dwaasheid maar we konden ze niet vinden. De binnenplaats was inderdaad mooi.

![](DSC07598%201.jpg)![](DSC07603.jpg)

Het mooist was de Santa Croce, zowel van buiten als van binnen.

![](IMG_20230921_174617.jpg)![](DSC07605.jpg)

Vlakbij de Santa Croce was het straatje waar we eerder al eens geborreld hadden. Bij hetzelfde tentje lukte dat nu weer goed. 

![](DSC07607.jpg)![](DSC07609.jpg)

Al met al een mooi en gezellig uitstapje naar Lecce.
