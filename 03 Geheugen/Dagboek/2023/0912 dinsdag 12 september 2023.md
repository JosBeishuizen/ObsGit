# 0912 dinsdag 12 september 2023
### Eerste vakantiedag
Vanochtend om 5 uur vertrokken en via een nieuwe route naar Luzern gereden. Prima route, heel rustig en door de mooie natuur van de Ardennen en de Vogezen. In Saarbrücken even koffie gedronken. Toen we voor het eerst door een tolpoortje in Frankrijk reden was het natuurlijk wel mooi om het piepje van tolbadge te horen en de slagboom open te zien gaan. Wat een wonder, de techniek staat voor niets. Om kwart voor vier kwamen hier aan bij hotel Drei Könige. Nog even door de stad gelopen en uiteindelijk op het lommerrijke terras voor de mooie toren met uitzicht op het Vierwoudstedenmeer een glaasje gedronken. Gegeten bij de dames hier in de straat. Prima eerste dag!

![[IMG_20230912_165033.jpg]]