# 1110 vrijdag 10 november 2023
Ada is ziek. Ze heeft een opgezette klier in de nek. Krijgt antibiotica en pijnstillers. De antibiotica slaan nog niet aan. Het kan ook een virale infectie zijn. Vanmiddag gaan Saar en Toon weer naar de kinderarts in het OLVG. Misschien een echo om te kijken of er een abces zit. Mogelijk een ingreep en opname. Allemaal heel erg naar voor Aad. 

Woensdag opgepast op Mercia en Franca. Mercia zit op een koortje op de muziekschool. Ik breng haar, blijf daar en haal haar weer op. Merc zit te zingen op de fiets, regen en wind trotserend. Het gaat nog steeds heel goed op school. Merc doet veel extra taakjes als ze klaar is met het reguliere programma. 
Franca blaast al opgewekt haar partijtje mee. Jochem stuurde een geestig ikje:

'Ikje' uit huize Lybaart-Beishuizen:

Een-tweetje
Oudste dochter (6) zingt het bekende lied over Sint-Maarten: "De koeien hebben staarten, de meisjes hebben rokjes aan. Daar komt Sint-Maarten aan... Maar papa, wat hebben de jongens dan aan?" Jongste dochter (4) geeft meteen antwoord: "Piemels!"

Gelukkig knapt Ada weer op. Bericht van Sara vanmiddag: Ada net nog een keer nagekeken in Olvg met echo en lab, allemaal in orde dus we gaan weer naar huis. De foto hieronder is nog duidelijker:

![](IMG-20231110-WA0002.jpg)