# 0918 maandag 18 september 2023
### Zevende vakantiedag
Maandagochtend. Nog een heerlijke week voor ons.

![[IMG_20230918_092125.jpg|500]]

Al lekker gezwommen en koffie gedronken bij Luna Rossa. Waterschoenen gekocht. Nu ontbijten en naar Presicce en Specchia.

Intussen is het avond. We hebben buren gekregen, Duitsers, Manfred en Claudia. Zijn nu nog inkopen aan het doen in Salve. Vanochtend uiteindelijk alleen naar Presicce geweest. Anne kreeg het bericht dat Aadje, haar collega in de Diagnose Werkgroep, en ook vriendin, vanochtend is overleden, bezweken aan een pancreascarcinoom. Heel snel gegaan, ruim een maand na de diagnose. Zeer verdrietig. Eerst even gestopt bij het kerkje van Sante Maria Addolorata, waar we niet in konden, maar waar Anne wel enkele afspraken per telefoon kon maken.

![[DSC07569.jpg|500]]

In Presicce was het vooral heel erg warm. Wel mooie barokke gevels, van de kathedraal en een kapel. Maar het werd mij een beetje te machtig. Uiteindelijk zijn we terug gegaan en hebben we thuis geluncht. Na de siÃ«sta weer naar het strandje van Torre Pali, met de nieuwe waterschoenen die we vanochtend op de kop hebben getikt. Maakt het afdalen in het water over de stenen een stukj gemakkelijker. 

![[DSC07570.jpg|250]]![[DSC07574.jpg|250]]

![[DSC07578.jpg|500]]