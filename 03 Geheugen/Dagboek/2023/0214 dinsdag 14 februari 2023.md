# 0214 dinsdag 14 februari 2023
Vrij wanhopig door slecht slapen. Mede als gevolg van de crisis zaterdagnacht bij Sara en Toon. Els die midden in de nacht niet tot bedaren te brengen is na bedplassen. Sara bij wie de stoppen doorslaan en die Els mee naar buiten sleurt. Buren die de politie waarschuwen. Drie agenten op de stoep. Wat een verdriet allemaal. Gisternacht moest ik er steeds aan denken, en nu eigenlijk weer: zal het goed gaan. Zondag met Sara gesproken maar daarna geen contact meer. Wel met Cathrien gesproken die erop af zou gaan en het allemaal weer een beetje relativeerde. Maar de gevoelens van schuld en schaamte zullen bij Sara wel aanwezig zijn. Wat te doen? 

Vanmiddag wel goed met Mirjam gesproken over de Ekklesia. Het idee van de vriendendienst. De rol die een nieuw teamlid zou kunnen spelen. Misschien meer naar buiten gericht, maar wel een duidelijke plaats in de liturgie. Wel verder gaan met onze lezing van het verhaal. Het verhaal de ruimte geven. Moeilijk, moeilijk allemaal. Zal onze redding ooit dagen?