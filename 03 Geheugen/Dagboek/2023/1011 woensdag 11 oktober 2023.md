# 1011 woensdag 11 oktober 2023
Er gaat uiteindelijk niets boven papier en pen en inkt. Gisteravond een pittige N4Us bijeenkomst o.a. over de gelijkdeel/breukdeel kwestie. Met elkaar hielden we de zaak redelijk binnen de perken. Na afloop gezellig nagepraat met Guus en Joke.

Maandagavond vertelde Cathrien door de telefoon dat ze alweer een geval van euthanasie in het vooruitzicht had. Wel pittig voor haar. Een oudere dame met beginnende dementie. 

Vorige week zag Anne opeens het echtpaar dat we in mei in Frankrijk ontmoetten op onze Franse wandeling. Hun zoon heeft al sinds lang een expliciete doodswens. Zie het vakantieverslag. Een psychiater was nu bereid gevonden om de wens te vervullen. Hartverscheurend en toch ook onbegrijpelijk. 

Mercia heeft haar Gorgels boek al voor driekwart uit. Vorige week woensdag gekocht t.g.v. de Kinderboekenweek. 