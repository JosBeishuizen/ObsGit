# 0803 donderdag 3 augustus 2023

![[IMG_20230803_131636.jpg]]![[IMG_20230803_131938.jpg]]![[IMG_20230803_141450.jpg]]

Vandaag een tocht naar Castle Howard, waar ooit Brideshead Revisited is opgenomen. Vanavond gezellig gegeten bij la Vecchia Scuola in Low Petergate. Gesproken over leven naar de dood toe. Een fuik of een losmaking. 

Even een poging om de tegenstelling te begrijpen. Voor Levinas is het begin belangrijker dan het einde, contra Heidegger die de nadruk legt op de relatie van de existentie tot zijn einde. Levinas kritiseert dit begrip van transcendentie: geen overschrijding van eigen begrensdheid in de richting van een absoluut, boventijdelijk ideaal (God). Geen ruimte voor een waarheid die van buiten komt. Kunnen sterven is besef hebben van de grens van het mogelijke. De dood is ook bevrijdend: het is volstrekt anders en kan mij van mijzelf bevrijden. Iwan Iljitsj laat uiteindelijk zijn verzet tegen de dood los. Dan is het zwarte dat hij steeds om zich heen zag veranderd in licht. De dood is er niet meer. Tragisch is niet de sterfelijkheid maar de noodlottige gebondenheid van het zelf aan zichzelf. De dood als Ander die de gesloten werkelijkheid van het zelf kan openbreken.

Vruchtbaarheid als overwinning op de dood. Wat stelt Levinas tegenover Sein-zum-Tode? 1. De dood als bevrijding. 2. De erotische relatie met de ander die een werkelijk verlossende kracht heeft. Relaties worden vermenigvuldigd als minnaars ouders worden. 