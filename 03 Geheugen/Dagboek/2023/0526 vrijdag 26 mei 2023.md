# 0526 vrijdag 26 mei 2023
Vanmiddag om drie uur aangekomen in La Libaudié na een tocht van 14 km. Eerst een gemakkelijk rondje rond Albugue, daarna richting Tarn, eerst naar beneden en aan het eind steil omhoog. Dat was even afzien maar niets in vergelijking met de man die onlangs met twee geamputeerde benen de Mount Everest heeft beklommen. Als je je aan die gedachte vasthoudt dan valt alles mee. Beneden in het zogenoemde Sprookjesbos geluncht bij een snelstromend beekje.

![[IMG_20230526_131708.jpg]]

Nu is het hier in La Libaudié werkelijk heerlijk. Stralende zon, zacht briesje, 23°. Nu even verder in Sherriff's Greengates, Een Tweede Leven.
