# 0217 vrijdag 17 februari 2023
Vanmiddag bij Sara geluncht. Ada en Otto waren er, als steeds gezellig. Ada is erg in de weer met de woorden "leuk" en "mooi". Otto kruipt de hele kamer rond. Als je hem bij de tafel rechtop zet moet hij erg lachen, maar zijn benen bieden nog niet veel stevigheid. Sara was in een gelijkmoedige stemming. Ze wilde zeker iets doen om een conflict als afgelopen zaterdagnacht met Els in de toekomst te voorkomen. Gesprek met Cathrien was goed geweest. Cathrien heeft een suggestie gedaan voor een pedagoog (Vanessa van Eelco). Sara ging er volgende week achteraan. Ze is sinds gisteren klaar met de opleiding geriatrie, gaat per 1 maart beginnen bij Geriant in Alkmaar. Tonnie en Gerrit waren niet op de hoogte van het incident. 

Afgelopen woensdag was de oppas bij Mercia en Franca weer een gezellige boel. De dames worden groot. Zie de foto's, allebei op de fiets.

![[IMG_20230215_174118_1.jpg]]![[IMG_20230215_142539.jpg]]

Mercia maakt grote sprongen voorwaarts op school. Cathrien en Jochem stuurden een qq bijzondere leesopdracht door:

![[IMG-20230216-WA0003.jpg]]

Heel goed en netjes alle woorden ingevuld. Bijzonder het zelfgemaakte woord "doodvis"  voor de graat! Echt iets voor Mercia om dat te doen. Woensdagmiddag heb ik Mercia opgehaald van de muziekles. Ze had gespeeld op de piano, het keyboard en de harp. Ze vindt de harp, de ukelele en de viool tot nu toe de fijnste instrumenten. Ze kreeg een vel met notenbalken en muzieknoten daarop. Ik haalde de PerfectPiano op de telefoon te voorschijn en Mercia begon meteen de noten te spelen. Erg leuk!Mercia ziet "1-3" en zegt "-" betekent: tot en met.