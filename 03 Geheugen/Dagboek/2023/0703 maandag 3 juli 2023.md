# 0703 maandag 3 juli 2023

De zon komt op, het is 10 voor 6 in de ochtend. Vandaag worden de nieuwe tegeltjes op de balkons gelegd. Franca stond net al hier aan het bed met de vraag: Waar is mama? Ook wel een beetje verwarrend allemaal voor de kinderen. Eerst in Egmond, toen met z'n allen hier, nu weer Jochem en Cathrien beneden in het logeerappartement.

Vanochtend COBEX, vanmiddag lastig overleg in bestuur en team over kandidaten teamlid.
Beneden zijn de tegelzetters aan het werk. Met radio Veronica muziek en slap gelul. Even een alternatief via de koptelefoon. 

OK, de dag zit erop. De kinderen hebben geplast, Cathrien en Jochem gaan zo slapen in het logeerappartement.