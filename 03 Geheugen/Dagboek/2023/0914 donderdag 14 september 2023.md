# 0914 donderdag 14 september 2023
### Derde vakantiedag
Vanochtend eerst gezwommen. Zeewater is 23°, dus dat is goed te doen. Daarna even boodschappen gedaan op de markt en koffie gedronken. Op het Foro Annonario is dagelijks een markt met groente, fruit, kaas en vlees. Spullen naar huis gebracht en lezen op het Piazza Roma. Het oude centrum van Senigallia heeft een schaakbord structuur. Alle straatjes lopen evenwijdig en staan haaks op elkaar. Daardoor is het lastig om een bepaalde plaats terug te vinden. Thuis geluncht. Na de siësta naar het strand en lekker gelezen. Thuis gegeten en nog even naar het Piazza del Duca gelopen voor een openluchtconcert. De band speelde Zuid-Amerikaanse muziek uit de zeventiger jaren met veel panfluit. Niet helemaal mijn smaak. Al met al een ontspannen vakantiedag.