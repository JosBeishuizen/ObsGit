# 0405 woensdag 5 april 2023
Gisteravond gezellig gegeten bij Pianeta Terra yet gelegenheid van 46 jaar. Bij thuiskomst en verdrietig bericht over Mieke. 

*Mieke ligt in het LUMC sinds afgelopen woensdag. Ze is in korte tijd twee keer opgenomen vanwege ernstige buikklachten. Er is eierstokkanker geconstateerd in een vergevorderd stadium. Op dit moment is haar toestand kritiek, ze ligt op een kamer alleen en is zich er van bewust dat de eindfase is ingegaan. Wij hebben haar de afgelopen twee weken dagelijks bijgestaan en zagen dat haar toestand plotseling verslechterde. Ook voor ons was dit een grote schok, een onaangename verassing die ons is overvallen en zowel voor Mieke als voor ons nog immer moeilijk te bevatten is.
Sinds vandaag weten we dat er geen behandeling meer mogelijk is. Omdat het allemaal zo razendsnel is gegaan had Mieke tijd nodig om dit feit te verwerken. Haar situatie veranderde dagelijks in rap tempo, Mieke dacht gister nog dat er nog een (halve) chemokuur mogelijk zou zijn echter haar conditie laat dit sinds vandaag niet meer toe. We vinden dit heel verdrietig en ontzettend jammer omdat we allemaal dachten dat Mieke 100 zou worden.
Het is Mieke’s wens om haar laatste dagen thuis te zijn echter op dit moment kunnen we hier nog niets over zeggen, we bekijken haar toestand van dag tot dag in samenspraak met de betrokken artsen. Mieke is te moe om te bellen, appjes leest ze wel maar een kaart is makkelijker.
Mieke ligt in het LUMC, afdeling Gynaecologie 8e verdieping, kamer 165. Albinusdreef 2, Leiden 2333 ZA We danken jullie alvast voor jullie betrokkenheid en medeleven, dat stellen we enorm op prijs.*

Een mooi citaat van Etty Hillesum:

'Het gaat er in laatste instantie om hoe men het lijden, dat toch essentieel aan dit leven is, draagt en verdraagt en verwerkt en dat men een stukje van z’n ziel ongeschonden bewaren kan door alles heen’.