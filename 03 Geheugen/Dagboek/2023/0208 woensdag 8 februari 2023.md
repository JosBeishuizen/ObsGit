# 0208 woensdag 8 februari 2023
Als ik 's ochtends wakker word en het is tijd om op te staan en het is nog donker, dan wil ik de warmte en stilte en bescherming van het bed niet verlaten. Ik ben dus bang om op te staan. Maar daarvoor is nog een tweede reden. De dag voelt als een zwart gat waar ik niet in durf te duiken. En dat is raar, want je weet ook dat je klussen gewoon moet aanpakken en dat je in het algemeen vanzelf een weg ziet als je eenmaal bezig bent. Dus, zolang je passief blijft is er de dreiging, zodra je actief wordt opent zich een weg. Dan is opstaan een kwestie van niet bang zijn, even flink zijn, zoals moeder zou zeggen. 