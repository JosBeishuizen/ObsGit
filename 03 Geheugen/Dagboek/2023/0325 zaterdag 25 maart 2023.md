# 0325 zaterdag 25 maart 2023
Tot nu toe een regenachtig voorjaar. In Egmond begint de grondwaterspiegel weer vervaarlijk te stijgen. Het lukt op het ogenblik niet goed om in het dagboek te schrijven. Onrust, zorgen, somberheid.  Toch is er wel degelijk veel gaande waarover iets te zeggen zou zijn.

De kleinkinderen maken het gelukkig allen goed. Mercia maakt grote vorderingen op  school.  Met rekenen is ze heel voorlijk, taal gaat langzamer omdat ze nauwkeurig wil lezen, maar er zit wel degelijk schot in. Het is een echte bolleboos aan het worden. Gelukkig ook nog veel aandacht voor tekenen en knutselen. Laatst begon ze op de fiets ineens over gebarentaal, de manier waarop dove mensen kunnen communiceren.  Franca is voortdurend met jurken en kleren in de weer. Kan een flinke keel opzetten en houdt wel van een beetje pesten en jennen. Ben benieuwd hoe het zal gaan als ze straks ook naar school gaat. Els ontwikkelt zich heel goed op school. Is nog wel verlegen maar durft steeds meer. Heeft een dikke vriendin, Julie, met wie ze veel optrekt. Ada is Ada, worstelt met het leven en is snel uit het veld geslagen. Maar ze verwelkomt ons altijd heel enthousiast en houdt erg van grapjes maken. Otto begint te zitten en kruipt nu heel voortvarend. Houdt erg van gooien met blokjes en autootjes. 

Cathrien en Jochem hebben de knoop doorgehakt en gaan op 9 september trouwen in de Fruittuinen van West. Willen 150 man uitnodigen, dat wordt een hele partij. Cathrien zei tegen Anne dat ze sinds kort weer goed slaapt. Heeft lange tijd geworsteld met de dood van het driejarige patiÃ«ntje vorig voorjaar. Sara is met haar nieuwe baan in Alkmaar begonnen. Nog geen overenthousiaste verhalen, maar dat kunnen we bij haar ook niet verwachten. Het heen en weer rijden per auto kost haar nog veel inspanning. Berend is bijna aan het eind van zijn verblijf in Canada. Heeft wel zin om weer terug te komen.

We zijn heel erg geraakt door de prachtige stem van Julia Bullock, vorige week voor het eerst gehoord bij Podium Klassiek. Afgelopen dinsdag naar een recital geweest in de Kleine Zaal. Vooral het lied op basis van tekst van [[Converse Connie - One by one]].