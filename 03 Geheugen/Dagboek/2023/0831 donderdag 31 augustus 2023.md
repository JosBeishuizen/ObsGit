# 0831 donderdag 31 augustus 2023
De vraag welke zaken je los kunt laten, en welke niet, is wel relevant voor de nabije toekomst.

Wat ik kan loslaten: zorgen over werk, inkomen, huisvesting, al die basiszaken. Ook zorgen over carriÃ¨re, toekomst. Het is goed geweest, ik heb van veel zaken kunnen genieten, ik heb me ingezet, bij tijd en wijle waardering gehad, zeker bij het afscheid. 

Wat de kinderen betreft, ik durf ze wel los te laten, in de zin dat ik erop vertrouw dat ze hun weg in het leven zullen vinden. Dat geldt natuurlijk niet voor de kleinkinderen maar die hebben hun ouders aan wier zorg ik ze graag toevertrouw. 