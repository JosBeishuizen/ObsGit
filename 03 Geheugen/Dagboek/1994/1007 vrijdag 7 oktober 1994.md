# 1007 vrijdag 7 oktober 1994
's Ochtends om half 9, op weg naar Leiden. Vanmiddag consult Tellegen om na te gaan of er iets serieus aan de hand is met de tintelingen in de handen. Waarom werkt het op dit moment goed? Planning werkt met hoofdtaak per dagdeel, waaraan in ieder geval gewerkt moet worden. Probleem is nog wel dat er meestal teveel op het programma gezet wordt, waardoor je vaak het gevoel overhoudt niet ver genoeg gekomen te zijn. Iets over de kinderen. 

ğ—–ğ—®ğ˜ğ—µğ—¿ğ—¶ğ—²ğ—» Bezig met toneelstukje, samen met Sofie en Romalita. Ik weet niet precies waarover het gaat. Cathrien doet het goed in groep 6. Aardrijkskunde, geschiedenis, Engels, huiswerk. Ze leest nog steeds heel erg veel, elke avond een kwartier tot een half uur voor het slapen gaan. Houdt er erg van om â€˜s avonds even een half uurtje beneden te lezen, van half 9 tot 9 uur. We oefenen tegenwoordig â€˜s avonds van 8 uur tot half 9, als Berend en Sara al in bed liggen. 

ğ—¦ğ—®ğ—¿ğ—® Sara maakt flinke vorderingen met de viool, speelt heel leuk de tweede viool in de vijf stukken van Sjostakowitsj. Klinkt prachtig! Het oefenen gaat helaas gepaard met veel Sturm und Drang, boosheid als het niet lukt. Ik verlies te vaak mijn geduld, waardoor de zaak uit de hand loopt. Even rustig met Berend praten helpt dan wel heel goed. Ik heb het idee dat Sara op de verkeerde manier aandacht vraagt, en dat in feite ook heel dwingend doet. Ze eist aandacht op, zonder rekening te houden met anderen. Gisteravond ging het spelen mis toen we de Prelude van S. voor Gerry wilden spelen. Achteraf verwijt ik mezelf dat ik te snel en te enthousiast de kinderen ertoe heb over gehaald om het stuk al ten gehore te brengen. Geduld, geduld! Dat geldt niet alleen op Sara, ook voor mij. Op school gaat het heel goed. â€˜s Avonds voor het slapen gaan leest Sara twee bladzijden voor, op eigen verzoek. Meester Pieter heeft gezegd dat er thuis veel gelezen moet worden. Sara vat zoiets meteen letterlijk en serieus op. 

ğ—•ğ—²ğ—¿ğ—²ğ—»ğ—± Over Berend is veel te vertellen. Hij leert lezen op school, dwingt zichzelf om enkele uren per dag in de schoolbank te zitten. Leert op straat schaatsen met skeelers, gaat binnenkort op schaatsles. Zit al in het groene groepje en zal hopelijk binnenkort afzwemmen. Altijd opgewekt en enthousiast. Steeds in de weer met zijn vriend Wytze Vlietstra. We hebben net een geslaagde verjaarspartij achter de rug (zie 29 september).