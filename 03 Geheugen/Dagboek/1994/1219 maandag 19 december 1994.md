# 1219 maandag 19 december 1994
Vandaag hard gewerkt vanuit het principe dat zinvolle tijdsbesteding niet in de eerste plaats een kwestie is van dingen doen, maar van dingen nalaten. Vreemde gedachte: de tijd wordt actief verkeerd besteed! Het idee dat je aan van alles en nog wat niet toekomt kan betrekkelijk stresserend zijn. MAAR: het zit ingewikkelder in elkaar: stop eerst met het doen van verkeerde dingen, begin daarna te denken over het doen van goede dingen. Dus bijvoorbeeld vanavond: niet naar de tv kijken, niet jezelf volstoppen met allerlei overbodigs. Het is al heel wat als dat lukt. Daarna proberen de vrijgevallen ruimte met iets nuttigs te vullen. How about that? Cathrien is ziek: koorts, opgezette amandelen, oorpijn. Even aanzien, koorts in de gaten houden.

Joke van Eekeres moet zich morgen in het [AvL](https://josbeishuizen.github.io/#AvL) melden voor een borstoperatie. Dit is zonder meer een gemene ingreep van het Lot: Joke, die er met haar dochter Saskia alleen voor staat, net haar vader na een moeilijk ziekbed heeft begraven. Hopelijk zijn ze er op tijd bij en kan er wat aan gedaan worden. Een zware therapie is op zich al heel moeilijk. Geen reden tot uitbundige Kerst. Het is 15:52, de zon gaat bijna onder. We naderen de kortste dag.