# 1028 vrijdag 28 oktober 1994
Mijn geheugen met 4 MB uitgebreid. Levert nieuwe mogelijkheden op. Sneller werken. Martien Diemer woensdagavond tijdens vergadering SSE: “Familiarity breeds contempt”. Een gruwelijk, maar serieus te nemen Engels spreekwoord. Vandaag een vrije dag. Niettemin nog even aan de slag om Lerner af te maken en de antwoordformulieren van de toets Samenhang Psychologie na te lopen. Rond 13 uur vertrekken naar Hoensbroek waar Anne haar cursus dan afheeft. Dan naar Mechelen voor een weekend in Hotel Brull. Vanochtend nog even snel een paar boodschappen. Nu eerst koffie en een stukje “tora”: Natalia Ginzburgs “De stemmen van de avond”.