# 1031 maandag 31 oktober 1994
Weekend in Zuid-Limburg, Hotel Brull in Mechelen. Vrijdagmiddag mooie wandeling, zaterdagochtend idem. Gezellig gegegeten in Maastricht. Hotel was geheel in Sam en Marga stijl: degelijk, mooi uitzicht (op advies van Sam kamer aan de achterkant gereserveerd), veel onderwijzeressen, vaste plaatsen in de eetzaal.

Twee afspraken gemaakt: verjaardag van Anne vieren op zaterdag 11 december van 4 tot 8 uur thuis met zoâ€™n 35 man. Verder: oud en nieuw vieren in Egmond, van woensdag tot zondag 1 januari.

Vanochtend een duet van Leonard Bernstein op de radio: de wereld is niet bepaald perfect, maar: (refrein) we will build our house and chop the wood and grow our garden, we doen ons best. Goede en ontroerende instelling. Hoe houd je dat vast, bijvoorbeeld als Sara van 7 tot 8 zit te mokken en dan zeer verdrietig is als je weggaat zonder met haar viool gespeeld te hebben.