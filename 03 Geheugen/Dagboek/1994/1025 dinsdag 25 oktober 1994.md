# 1025 dinsdag 25 oktober 1994
Ik zou toch wel een goede workaholic kunnen worden. Sta in deze week zonder kinderen (herfstvakantie bij opa & oma) en zonder Anne (op cursus in Hoensbroek) elke ochtend om 6 uur op en probeer van 7 tot 8 te werken. Ook gisteravond gewerkt. Bevalt prima. Krijg vandaag het enorme artikel over mentoraat en studievaardigheden af, een soort scriptie geworden. Wie zal het willen plaatsen?  
Zondag twee zaken voor de radio gehoord: Tora kan een muur om je heen zijn. Is dat de muur die ik zoek? De voortdurende oriÃ«ntatie op Gods bedoelingen met de wereld. En ook: de afspraken die je met jezelf en anderen maakt als bescherming tegen wat Carmiggelt de verveling heeft genoemd. Ik heb nu een paar afspraken met mezelf lopen: niet roken, zo min mogelijk alcohol, weinig sex, weinig t.v. Ik houd me daar nu 10 dagen aan (!) en het bevalt goed. Het beschermt je tegen verspilling van lichaam en geest. Maar: raak je even los van je afspraken, dan is ook meteen het hek van de dam. Correctie na misstap is gewoon heel moeilijk.  
Tweede boodschap zondag: vrome Joden werkten niet graag in loondienst omdat dan niet je eigen werktijden kunt bepalen. De vrome Jood werkt net zo veel als nodig is om zich in leven te houden. De rest van de tijd besteedt hij aan de studie van de Tora. Dat is eigenlijk een heel mooie leefregel. En dan nu maar weer aan de slag.