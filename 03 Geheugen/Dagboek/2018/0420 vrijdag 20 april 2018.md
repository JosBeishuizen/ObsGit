# 0420 vrijdag 20 april 2018
In het dagboek schrijven in plaats van mediteren. Leven is enigszins ingewikkeld op het moment. De operatie van Anne-Carien hangt als een groeiende onweerswolk boven ons hoofd. Maandag is er opnieuw multidisciplinair overleg op het AMC. Daar krijgen we ‘s avonds terugkoppeling van. Dan de planning van de operatie. Anne-Carien wil het liefst zo snel mogelijk onder het mes, dus zeg rond 1 mei.
We zitten nu in Egmond aan Zee en hebben Mercia te logeren. Het is tot nu toe uiterst gezellig. Mercia vond het strand gisteren fantastisch leuk, het zand en de zee. Slapen ging vannacht heel goed, af en toe een huil. Ze mist Cathrien en Jochem wel, is wat sneller uit het lood. Gisteravond tijdens het avondeten balsturig, bord wegsmijten. Dat mag natuurlijk niet van Anne-Carien. Merc kijkt dan boos naar beneden of zet het op een brullen. Maar even letter is het weer pret en lachen. Anne en Mercia zijn niet even boodschappen doen in het dorp.
Aqz
De promotie van Cathrien vorige week was een feestje. We hebben er erg van genoten. Ze was zeer goed op dreef bij het beantwoorden van de vragen. Stond er kordaat en enthousiast bij.

![[DSC04177.jpg]]

Een zeer lovende laudatio van Pim van Gool. Hij noemde haar autenticissima. Bij Cathrien laat het gezicht zien wat haar gevoel is, ze verbergt niets. Vreugde, maar ook verdriet. Dat maakt haar tot zo’n fijne collega. Lunch bij Laura was zeer gezellig. Ik vroeg Pim van Gool hoe hij toch altijdzo onmiddellijk reageert op vragen van promovendi. Hij gaf als antwoord: (1) houd je inbox leeg; (2) wees nieuwsgierig; (3) wees een calvinist. Ik houd dat nu al een week vol. Kijken of het zo kan blijven.
