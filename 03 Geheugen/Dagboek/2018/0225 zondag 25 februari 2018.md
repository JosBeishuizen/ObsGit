# 0225 zondag 25 februari 2018
Waarom reflecteer ik zo weinig? Is dat omdat ik vaak zo bang en bezorgd ben? Of omdat ik niet dat beetje extra leef dat je nodig hebt om te reflecteren? Of omdat ik niets beleef dat de moeite van het opschrijven waard is? Laat ik vandaag eens proberen om meditatief te leven, dus echt in het hier en nu, en dan de extra ruimte op te zoeken.

Even wat feitelijkheden. We schuiven langzaam een echte winter in. Oostenwind, vorst, ook overdag. In Friesland is het scheepvaartverkeer en de bemaling van sloten en kleine vaarten stilgelegd. Gisteravond Teun en Greetje te eten gehad. Altijd een uitdaging om er een gesprek van te maken. Vandaag komen Cathrien Jochem en Mercia terug uit Spanje. We gaan ze vanmiddag ophalen van Schiphol. Ze hebben veertien dagen heerlijk weer gehad, 18Â° en veel zon. Sara en Toon waren donderdag te eten, Ger had lasagne gekookt. Saar is nu halverwege de zwangerschap. Je merkt er nog niet veel van, lichamelijk noch mentaal. Het lijkt alsof ze nog niet aan het moederschap toe is. Hoe anders was dat bij Cathrien. Toch ben ik er wel vertrouwen in dat het goed gaat komen. Berend lijkt te genieten van zijn werk bij het RIVM. Net naar een dag over de bacteriofagen geweest. Sietske heeft haar masterthese gepubliceerd in een Nederlandstalig historisch tijdschrift.

