# 0806 zondag 6 augustus 2006
Weer een heerlijke ochtend in Palaia. De temperatuur is iets gedaald, zelfs een beetje onder normaal. Gisteravond ontdekten we dat je in de verte Volterra kunt zien liggen op een heuvel. En natuurlijk ook de toren van Andrea Bollea in Montecatini Val di Cecina. Gister zijn Sara  en Karlijn veilig aangekomen op het station van Pisa. Om 17 uur rolde de trein uit Rome Termini het station van Pisa binnen. We zijn nu met 7 in ons huis aan de Via XX Settembre. Het voordeel van een groot gezelschap is dat je niet steeds hoeft te praten. Ik hoop dat ik vandaag veel kan zwijgen en lekker kan lezen en schrijven. Nu eerst maar eens zwemmen en ontbijten.