# 0515 maandag 15 mei 2006
Dit was natuurlijk de week van de Onderwijsresearchdagen die van woensdag 10 tot en met vrijdag 12 mei op de VU plaats vonden. Terugkijkend komen Mieke Lunenberg, Gerrie Buijze en ik tot de conclusie dat we er als congrescommissie erg van genoten hebben, dat er een zinvolle ontmoeting heeft plaatsgevonden tussen 550 onderwijsonderzoekers uit Nederland en Vlaanderen, dat de kwaliteit van veel bijdragen goed te noemen is, dat veel behartenswaardige zaken zijn besproken, dat de gesprekken met Pamela Grossman en met Carl Bereiter en Marlene Scardamalia tijdens en rond de ORD erg inspirerend waren, en dat we ons als Onderwijscentrum met een respectabel aantal onderwijsonderzoekers heel goed gepresenteerd hebben. Veel collega's hebben een substantiële bijdrage aan de ORD geleverd. Ik denk aan de themacoördinatoren Paul van den Bos, Wim van Os, Joop van der Schee, Ad Verkleij, Monique Volman en Carmen Peters. Ik denk aan de voorzitters en referenten die de sessies in goede banen hebben geleid en de voordrachten van waardevol commentaar hebben voorzien: Monique Volman, Fred Korthagen, Marijk van der Wende, Joop van der Schee, Ad Verkleij, Sui Lin Goei. Ik denk aan student-assistenten en hun begeleiders, onder wie Sjouke Liem (die de congrescommissie erg veel werk uit handen heeft genomen), Suzanne Langius, Helle Vermeij en Judith Wagter als begeleidster. Ik denk aan de promovendi Hilde Wildschut, Martijn Willemse en Herman Jonker die onze buitenlandse gasten hebben opgehaald van het vliegveld en begeleid hebben gedurende de ORD. En dan denk ik aan de collega's die bijgedragen hebben aan de volgende 15 presentaties:

H. Jonker, J.J. Beishuizen, Bestuderend lezen ter voorbereiding op (simulatie)experimenteren in een digitale leeromgeving. 

J. Veenhoven, Het begeleiden van leerlingen bij het leren ontwerpen van aardrijkskundig onderzoek in de tweede fase. 

B. Koster, J. Dengerink, F. Korthagen, M. Lunenberg, Lerarenopleiders maken werk van hun professionele ontwikkeling. 

J. E. Baltzer, W. van Os, Merkbaar betere docenten? Een onderzoek naar de effecten van een Professionaliseringstraject. 

W. van Os, G. C. Reumer, De voorspellende en diagnostische waarde van het premaster-assessment voor hbo-studenten.

P. van Boxel, G.C. Reumer, De inzet van online peer assessment als werkvorm en beoordelingsinstrument bij grote groepen studenten. 

H. Wildschut, J. van der Schee, Kwaliteitsverbetering van aardrijkskundig onderzoek door leerlingen in het voortgezet onderwijs. 

J. van der Schee, L. van Rens, J.J. Beishuizen, Onderzoekend leren in een community of learners van leerlingen, docenten en onderzoekers. 

J. van der Hulst, P. Wentzel, E. Scheringa, Innovatieve leertaken met video - worden de idealen gerealiseerd? 

J. J. Beishuizen, Onderzoekend leren in een gemeenschap voor kennisontwikkeling.

K. Schildkamp, J. Loughran, M. Lunenberg, J. Beishuizen, Self-study in een community van lerende onderzoekers.

F. Prinsen, M. Volman, J. Terwel, Sturing op elaboratie en participatie in CSCL.

A. Hoekstra, D. Beijaard, M. Brekelmans, F. Korthagen, Een verkennend onderzoek naar de informele leeractiviteiten van ervaren docenten in het voortgezet onderwijs.

E. Kuiper, M. Volman, J. Terwel, Internet kritisch leren gebruiken: evaluatie van een onderzoeksgericht curriculum.

P. Ponte, P.H. van de Ven, M. Lunenberg, Waarom zouden docenten en opleiders geen onderzoek doen?

Een fantastische bijdrage aan een geslaagd congres. Er waren natuurlijk ook nog wel wat andere hoogtepunten: de energieke opening van Taede Sminia, de feestelijke welkomstwoorden van Job Cohen, de wijze lessen van Roeland van der Rijst die uitlegde waarom de prijs voor de beste begeleider van promovendi niet werd uitgereikt, de pittige discussie over de onzichtbaarheid van de Nederlandse onderwijsexpertise, de zon die onnavolgbare wijze als een rode bal in het IJ zakte tijdens het conference dinner, het stevige debat tussen Doekle Terpstra en Nico Verloop over de vraag welk onderzoek hbo-instellingen kunnen verrichten, de lunchende professoren, de ontspanning tijdens de afscheidsborrel op vrijdagmiddag. We kunnen elkaar als enthousiaste onderwijskundigen een bescheiden klopje op de schouder geven: we hebben als Onderwijscentrum een goede beurt gemaakt. 

Tenslotte, velen zijn hier niet genoemd, maar het is mijn overtuiging dat we dit alleen maar voor elkaar hebben gekregen omdat nagenoeg iedereen op enig moment wel een hand heeft uitgestoken of  reguliere werkzaamheden heeft opgevangen die bij de drukke "ord-baasjes" bleven liggen.