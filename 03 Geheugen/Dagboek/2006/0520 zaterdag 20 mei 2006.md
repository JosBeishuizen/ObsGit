# 0520 zaterdag 20 mei 2006
Even een aantekening in het dagboek. Het komt er toch steeds maar weer op neer dat ik te weinig discipline heb, of te weinig de omgeving zo organiseer dat ik alleen de dingen doe die ik moet doen. Het blijft mijn grote achilleshiel. De afleidingen, de verleidingen, de behoefte om de teugels te laten vieren. Het komt natuurlijk doordat ik in het algemeen zo ontzettend strak gedisciplineerd moet leven van mezelf. Misschien leidt het streven naar veel discipline juist tot het averechtse effect van te weinig discipline. Zoiets moet het zijn. Dus de combinatie van strengheid en angst, een fatale combinatie. Misschien lukt het me om de discipline steeds terug te brengen tot een korte periode en dan mezelf steeds te starten met aanmoedigingen als: kan ik dit, ja dit kan ik. Volgens mij worden verleidingen sterker naarmate de angst voor wat echt moet groter is. Het even vakantie willen hebben, even niets, etc. Moeheid, gebrek aan rust draagt daar zeker toe bij. 's Ochtends lukt het me veel beter om geconcentreerd te werken dan 's avonds. 

Vandaag heeft Anne de 10.5 km van de AMC loop met vlag en wimpel voltooid. Heel knap! Verder niet veel gedaan. Deze week in het algemeen een beetje bijgekomen van de ORD, dat was een groot succes. Zie mijn weeklog. Misschien moet ik die weekloggen gewoon in dit dagboek opnemen, leuk voor later.