# 0730 zondag 30 juli 2006
My Lord what a morning. De zon werpt haar eerste stralen in de Valdera.  Afgezien van de blaffende houden in de kennel heerst er een volslagen rust in de Valdera.  Heerlijk om hier zo te kunnen zitten.  Deze vakantie verloopt tot nu toe heel erg goed. Een soort tweede huwelijksreis. Intussen probeer ik ook nog mijn tablet PC  te laten wennen aan mijn handschrift wat al aardig begint te lukken. De interface eist nog wel veel aandacht op waardoor je te weinig ruimte overhoudt om aan de inhoud van wat je schrijft te besteden. Je kunt dit nog niet doen in het bijzijn van anderen. op den duur wil ik graag de werkafspraken op deze manier gaan noteren.  Dat zal nog wel een tijdje duren. Zeker zolang mijn tablet probeert om woorden op te zoeken die lijken op wat hij aan mijn handschrift herkent. Vreemd dat de punt aan het einde van een regel vaak problemen oplevert. Ik weet niet of deze tekst op termijn zal blijven boeien.