# 0218 zaterdag 18 februari 2006
Zaterdagochtend om half 7. Berend is als het goed is met Richard, Marjolijn en Lot vertrokken naar Flims om een weekje te gaan skieÃ«n. Sara zit in de trein van Aix naar Parijs om een weekje bij Karlijn te gaan logeren. Cathrien is gewoon op haar kamer aan het Bijltjespad. En wij zijn gewoon thuis. Het begin van het empty nest. Ik moet er erg aan wennen. Enerzijds veel vrijheid om rustig de dingen te doen die gedaan moeten worden en er ook nog een beetje van te genieten. Anderzijds ook wel zorgen of het iedereen wel goed gaat. En natuurlijk de leegte van de afwezigheid van de kinderen. En het gevoel dat er een periode aan het aflopen is. Nou ja, maar weer moedig voorwaarts.

Ik heb het op het ogenblik weer erg druk. Althans, dat is niet het gevoel van dit moment, maar wel het gevoel aan het eind van de dag. Dan lijkt het erop of je de dingen niet meer met plezier doet. Nou ja, proberen veel rust te nemen dit weekend. Echt 8 uur slapen, veel lezen en gezelligheid met Anne zoeken.