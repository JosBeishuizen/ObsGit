# 0203 vrijdag 3 februari 2006
We zijn weer veilig thuis uit Aix-en-Provence, na een rustige reis die vanochtend om ongeveer half 5 begon. Spullen ingepakt, auto uit de parkeergarage gehaald, ontdekt dat Sara haar agenda en collegekaart in de auto had laten liggen, langs Sara gereden om de spullen bij haar in de brievenbus te gooien, toen naar het hotel gereden, alles ingeladen en vertrokken. Na 180 km Berend per sms sterkte gewenst met zijn proefwerken. Reis verliep eigenlijk zonder problemen. Om precies half zeven stonden we voor de deur in de Frans van Mierisstraat. Met Cathrien gegeten en de verhalen uitgewisseld. Met Sara gebeld die gisteravond een leuke avond had gehad, vanmiddag hoorde dat ze op niveau 3a gaat starten (3c is het hoogste), en nu met Sophie en Allison een pizza aan het bakken was. Alles lijkt ok, een hele opluchting. Toch wel een zeer spannende week geweest, ik ga proberen om dit weekend toch even goed te ontspannen, is echt een must. Vanavond alleen nog bij de nieuwe cd de kranten doorkijken, het nieuws zien, kijken of de foto's ingeladen kunnen worden en misschien nog even lezen in het nieuwe boek van Mara√Ø, en nog even op Internet kijken naar recenties over Van der Zijls Sonny Boy.