# 0729 zaterdag 29 juli 2006
Even genieten van de laatste vroege ochtend hier op onze rocca. De hanen kraaien, de mist trekt op uit het dal, een wolk wordt roze gekleurd door de opgaande zon. Het was een heerlijke week hier. Ondanks de hitte, het warme slaapkamertje en het oude bed en de verbranding. We hebben goed met elkaar gesproken. Ik merk dat ik nog steeds niet goed tegen kritiek kan,  zeker als Anne iets zegt over mijn lichaam. Ik word inderdaad een beetje vadsig maar dat wil nog niet zeggen dat Anne mij dat voortdurend moet inpeperen. Stom dat ik nog steeds zo weinig zelfspot  kan opbrengen. De zon komt net boven de  wijnstokken uit.  Dit apparaat begint mijn handschrift steeds beter to herkennen, leuk is dat. Ik kan nu echt gewoon met mijn eigen handschrift schrijven.  Vanochtend gaan we eerst de boel inpakken. Om 10 uur staat Carlo met zijn auto voor de deur om onze bagage naar de Via XX Settembre te brengen. Daarna gaan wij een tochtje maken naar de heuvels van Pisa. Er zijn daar veel leuke  dorpjes waar we misschien ook nog een wandeling kunnen maken. 

We zijn intussen aangekomen in ons nieuwe huis aan de Via XX Settembre. Het weer is bewolkt en het zweet loopt ons weer tappelings over de rug. Boven ons wonen Chinezen, een moeder met twee kinderen (?), we kunnen de Chinese tv horen maar dat is niet al te hinderlijk. Ik moet een beetje door blijven schrijven.