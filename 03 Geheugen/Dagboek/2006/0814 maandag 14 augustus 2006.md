# 0814 maandag 14 augustus 2006
Het is nu half vijf in de ochtend. Enigszins een paniekgevoel aan het begin van de eerste werkweek na de vakantie. Dat komt onder andere door de fantastische mogelijkheden die deze tablet pc biedt. Maar daar door duizelt het ook behoorlijk. Wat moet er allemaal tegelijk gebeuren? Bovendien vraagt het invoeren van tekst door te schrijven en de computer mijn handschrift te laten interpreteren ook nog veel extra aandacht. Gaat dit echt mijn supertool worden waarvan ik altijd heb gedroomd, tenminste zolang er computers bestaan? Ik denk van wel, maar het zal ongetwijfeld nog een tijd duren voordat het apparaat mijn handschrift echt foutloos interpreteert. Wat een vooruitgang betekent is het feit dat ik nu al in staat ben om eerst een volledige zin op te schrijven alvorens aan de correctie van de ge√Ønterpreteerde tekst te beginnen. Nu maar even een psalm lezen en een lijstje voor morgenvroeg maken.

Nog even naar aanleiding van Psalm 11 en zomergast Leon de Winter, gisteravond op tv. De Winter wil met zijn acceptatie van buitenproportioneel geweld ter bescherming van de goede zaak toch eigenlijk een beetje voor de God der wrake spelen. Terwijl in [[Psalm 11]] toch juist de onschuldige rechtvaardige ten voorbeeld wordt gesteld.