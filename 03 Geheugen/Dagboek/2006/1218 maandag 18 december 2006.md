# 1218 maandag 18 december 2006
Veel angst op dit moment. Angst dat de rekeningen niet op tijd worden betaald, dat ik mijn werk niet aankan, dat ik niet genoeg uitrust met Kerst, dat ik toch wel echt hartproblemen heb, dat ik me niet goed kan concentreren, dat ik niet genoeg geniet van het moment, dat ik mijn troep niet opruim.

Kortom, het statische angstgevoel. Zodra ik ga bewegen, bij voorkeur de goede kant op, verdwijnt de angst weer. Ik heb er dan ook vooral 's nachts last van. 

Wat kan ik er aan doen? Psalm, muziek, bewegen, vertrouwen dat God je leidt en kracht naar kruis geeft. Dat is toch eigenlijk steeds het geval geweest? En een beetje nuchter als het kan: jij bent zelf degene die je leven grotendeels zelf bepaalt. Je kunt in ieder geval proberen om daar zoveel mogelijk zelf aan te doen. Dat proberen vast te houden. Nu psalm en muziek.