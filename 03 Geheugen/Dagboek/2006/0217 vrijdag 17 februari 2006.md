# 0217 vrijdag 17 februari 2006
Even een korte reflectie, over (1) de manier van werken, (2) de ontwikkelingen rond de bestuursstructuur van de VU, (3) thuis.

De manier van werken: de laatste tijd heb ik vrij veel tijd besteed aan beheer: archivering van stukken, tijdschrijven, mail afhandelen. Dit alles om de zaak eenvoudiger te laten verlopen, en in het algemeen, de baas te blijven. Het lukt wel maar het vergt heel veel discipline, meer dan ik van nature in huis heb. Ik ga er dus mee door, zonder dat ik de illusie heb dat het snel minder zal worden. Maar 20% van de tijd besteed aan beheer vind ik wel veel te veel. Dat moet de komende week wel omlaag. Onderzoek is gezakt naar 33%. Dat vind ik een soort ondergrens. Hoe dan ook, proberen de ingezette lijn voort te zetten. In ieder geval deze maand vol te houden.

De ontwikkelingen rond de bestuursstructuur. Enerzijds mooi dat men het onderwijscentrum een meer centrale plaats wil geven. De komst van Marijk moeten we ook in dit licht zien. Anderzijds zorgen over het feit dat de managers aan de macht komen en dat iemand als Taede toch wel wat zwijgzaam lijkt te worden. De primaire processen, onderwijs en onderzoek, staan die nog wel centraal?