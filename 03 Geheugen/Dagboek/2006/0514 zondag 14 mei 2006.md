# 0514 zondag 14 mei 2006
Het meigevoel is heel sterk na drie succesvolle onderwijsresearchdagen op de VU. Van te voren dacht ik dat het drie dagen feest zou worden, en dat is helemaal uitgekomen. Ben op het ogenblik een beetje in een "alles kan" stemming. Heel misleidend. Wim vroeg gisteravond tijdens de leesclub of ik niet het gevoel had dat met het ouder worden de zekerheid over je eigen handelen toeneemt. Ik heb dat eigenlijk niet, heb sowieso niet zo'n sterk besef van ouder worden. Deze week weer heel gezellig geconverseerd met de promovendi. Misschien is dat op zichzelf wel een teken dat je de ouderdom nog even buiten de deur wil houden. Hoe dan ook, de jeugd heeft de toekomst. 

Het waren echt topdagen. Afgelopen dinsdag de workshop op het Ignatius, onderbroken door de voordracht op de VU. 's Avonds eten met Carl Bereiter en Marlene Scardamalia. Woensdag de opening, de keynote van Carl Bereiter en mijn eigen keynote, en de maaltijd met de besturen van VOR en VFO. Donderdag het conference dinner. Vrijdag de keynote van Doekle Terpstra, de presentaties van Herman en Joop, de borrel na afloop, het eten met Pamela Grossman en David Kahn. Hoeveel presentaties van mijn eigen mensen?