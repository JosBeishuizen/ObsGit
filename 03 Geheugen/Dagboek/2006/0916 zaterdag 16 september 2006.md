# 0916 zaterdag 16 september 2006
Ok, ik ben nu kwaad en ik wil proberen om zo lang mogelijk kwaad te blijven, in ieder geval tot ik de financien zo in kaart heb gebracht dat we weten waar we aan toe zijn. Eigenlijk vind ik dat die prostaat kanker nu maar eens moet toeslaan. Zo oud worden als Remco Campert beschrijft, de dood overal voelen en ruiken, dat hoeft voor mij niet. Eigenlijk moet je zeggen dat niemand ontkomt aan de levensfase waarin de dood niet meer weg te denken valt uit je leven. Je kunt die fase misschien beter verdragen als je lichaam niet volledig uit elkaar valt.