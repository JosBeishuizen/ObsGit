# 0323 donderdag 23 maart 2006
Even zorgvuldig naar de eigen emoties en het eigen lichaam luisteren. Enerzijds euforie en het gevoel dat alles lukt. Anderzijds de neiging om er alles tegenover iedereen uit te flappen en zwaar teleurgesteld te zijn als dingen niet precies gaan zoals je wilt. Sterk emotioneel reageren ook. Goed dat ik nu niet op iemand verliefd geworden ben. Ik ben als gevolg van overbelasting in een emotioneel enigszins kwetsbare situatie. Proberen om dat weer af te bouwen. Gelukkig zijn er geen ongelukken gebeurd, ook niet vandaag tijdens het SVOAZ dagje. Ik ga SVOAZ nu zeer low profile aanpakken. Van mij zullen de rectoren geen last meer hebben. Zodra Berend goed en wel van school is trek ik me terug uit het bestuur. Tenminste, als de anderen me laten gaan. Kan het met Hans van der Voort en Jacqueline van Zoggel wel heel goed vinden. Mijn enthousiasme is me daar echt fataal geworden. Goed, mijn liefde voor het Ig is over, zoveel is zeker. Misschien moet ik mijn liefde voor de VU ook op een lager pitje zetten, om teleurstellingen te voorkomen. Het gaat tenslotte om de lange adem, niet om de korte bevlieging. OK, dat is een betere houding dan de emotionele toon. Die moet er beslist af, ook richting VU. Dus niet gaan telefoneren met Florence over de muziekavond "De smaak van Sminia", Martijns proefschrift low profile afhandelen. Rustig aan, rustig aan, rustig aan.