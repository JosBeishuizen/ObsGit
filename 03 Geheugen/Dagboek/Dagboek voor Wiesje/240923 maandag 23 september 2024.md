# 240923 maandag 23 september 2024
Hoi Wiesje,

Dit is een bijzondere dag, want vandaag ben jij geboren! Het is een maandag, wolken en zon, na de prachtige nazomerdagen die we de afgelopen week hadden lijkt het nu toch een beetje herfstig. Vannacht ben je thuis geboren. Wat een feest dat je er bent! We zijn allemaal natuurlijk heel erg blij, in de eerste plaats je papa en mama en je zusjes en broer. Otto durfde je al een kusje te geven. Je papa stuurde al een mooie foto waarop je lekker ligt te slapen. 

![[IMG-20240923-WA0001.jpg]]

Wat een gaaf koppie heb je! We gaan je straks in levende lijve bewonderen want we gaan even lunchen bij papa en mama en Otto. Nu nog even een gedichtje van Annie MG Schmidt.

### Aan een klein meisje
Dit is een land waar grote mensen wonen.
Je hoeft er nog niet in: het is er boos.
Er zijn geen feeÃ«n meer, er zijn hormonen.
En altijd is er weer wat anders loos.
  
En in dit land zijn alle avonturen.
Hetzelfde, van een man en van een vrouw.
En achter elke muur zijn andere muren.
En nooit een eenhoorn of een bietebauw.

En alle dingen hebben hier twee kanten.
En alle teddyberen zijn hier dood.
En boze stukken staan in boze kranten.
En dat doen boze mannen voor hun brood.
  
Een bos is hier alleen maar een boel bomen.
En de soldaten zijn niet meer van tin.
Dit is een land waar grote mensen wonen.
Wees maar niet bang. Je hoeft er nog niet in.