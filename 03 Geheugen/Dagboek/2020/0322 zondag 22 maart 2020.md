# 0322 zondag 22 maart 2020
We zitten intussen midden in de coronacrisis. Vorige week zondag hielden de ministers Slob en Bruins een persconferentie waarin ze aankondigden dat de scholen en crèches dicht zouden gaan, alsmede de cafés en restaurants. Maandagavond hield Rutte een tv-toespraak waarin hij aankondigde dat we moeten rekenen op een massale besmetting. Donderdag hield de koning een toespraak waarin hij waarschuwde voor het virus van de eenzaamheid. Intussen zijn we een weekend verder en loopt het aantal besmettingen en doden gestaag op. Er worden overal ic-bedden vrijgemaakt. Corona patiënten die op de ic belanden moeten soms wel drie weken aan de beademing blijven. Sociale onthouding is het toverwoord. Iedereen moet 1.5 m afstand tot een ander bewaren.

![[Screenshot from 2024-05-29 11-12-52.png]]

De Trouw van zaterdag had op de voorpagina een column van Stevo Akkerman., heel opvallend.
