# 1030 vrijdag 30 oktober 2020
Afgelopen woensdag 28 oktober promoveerde Sara in Groningen op haar proefschrift over het delier. Het was een feest. Ze bleef heel rustig, sprak duidelijk en stond goed boven de materie. De opponenten waren heel welwillend en complimenteus. Het bleek dat de Italiaanse opleider uit het Erasmus MC Saar uiteindelijk over de streep heeft getrokken om het proefschrift af te ronden. Zijn argument was: het kan niet zo zijn dat ze niet promoveert! We hoorden in de zeer persoonlijke laudatio dat Sara haar rijbewijs gaat halen! Sara was de eerste promovendus van Barbara van Munster die de eindstreep heeft gehaald. 's Avonds een gezellige maaltijd (door Laura voorbereid) hier met Gerrit en Tonnie en Kees en Karlijn. 

Sara schreef nog een heel aardig kaartje. We hebben Gerrie meegenomen in de auto naar Groningen, ging allemaal prima. Gelukkig konden we, met mondkapje op, vooraf en na afloop in de kantine van het Academiegebouw nog even bij elkaar zijn.