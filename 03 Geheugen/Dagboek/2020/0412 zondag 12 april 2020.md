# 0412 zondag 12 april 2020
Eerste Paasdag. Heel anders dan anders vanwege de thuisisolatie. Het hele land, de hele Westerse wereld in de greep van het coronavirus. Vanochtend paasontbijt met Cathrien, Jochem, Mercia en Franca, en met Berend en Sietske per Zoom. Franca die steeds onder stoelen door kruipt en op haar eigen manier de wereld aan het ontdekken is. Mercia die steeds de telefoon wil knuffelen. Heel anders dan een gewoon paasontbijt. Daarna de dienst via de luisterlink. Vanmiddag een wandeling door Noord, langs de ijscoman, het weer is nog steeds schitterend. Daarna een nieuw hoofdstuk van Paulus en Wawwa opgenomen, buiten op het terras. Lekker lamsvlees gegeten. Een mooi stukje Bach ontdekt, Gottes Zeit ist die allerbeste Zeit, leuk om in te studeren. De milde en ontspannen houding oefenen, hier en nu. 

