# 0424 vrijdag 24 april 2020
Weer een prachtige dag in Egmond. Veel discussies over de economische koers die we moeten varen. Ambtenaren van FinanciÃ«n scheiden doodleuk een rapport af met nieuwe bezuinigingen in de zorg en het onderwijs. Tegelijkertijd vragen over de toekomst van het ongebreidelde toerisme en al die horecagelegenheden en zinloze winkels in Amsterdam. De luchtvervuiling neemt enorm af. Deze economische ontwikkelingen als gevolg van de coronacrisis zijn heel positief. Zouden ze niet permanent gemaakt kunnen worden door gericht beleid? Dat betekent keuzes maken, dat doet niemand graag. Daar klaagt Marcel van Dam enorm over in het marathoninterview in 2005. Politici zouden een visie moeten ontwikkelen en daarvoor steun zoeken bij de bevolking. De werkelijkheid is andersom. Men gaat luisteren naar het volk en verheft dat geluid vervolgens tot visie, in de hoop zo stemmen te winnen. 

