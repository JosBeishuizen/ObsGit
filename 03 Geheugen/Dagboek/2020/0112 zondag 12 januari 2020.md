# 0112 zondag 12 januari 2020
Gombrich lezing ging goed! Voorafgaand aan de presentatie heb ik drastisch gesnoeid. Deel voor de pauze ging in 50 min, na de pauze (iets meer relaxte sfeer) iets langer. Maar om 17.30 klaar voor het begin van de borrel. Positieve reacties. Ook twee kritische opmerkingen die je natuurlijk het beste onthoudt. (1) Wel een beetje een tour de force, een groot deel van de kunstgeschiedenis in je verhaal opnemen. Vond ik zelf ook wel. Het laatste stuk over het expressionisme had er misschien wel uit gekund. Constable aan het begin en aan het eind. (2) Wivenhoe Park als schilderij (en Constable als schilder) niet interessant genoeg om het hele verhaal aan op te hangen. Dat is natuurlijk vooral kritiek op de keuze van Gombrich zelf. Maar deze opmerkingen kwamen uit één mond, verder overwegend positieve reacties. Ik had natuurlijk zelf wel wat kritiek op mijn eigen performance: teveel op het blaadje gekeken, teveel tijdsdruk, te weinig interactie met het gehoor. Maar dat is een kwestie van glad ijs, nog te weinig vertrouwd met het onderwerp. Men vroeg nog wel of ik volgend jaar weer een keer kwam optreden.

https://prezi.com/ymk051br2fpq/?utm_campaign=share&utm_medium=copy&rc=ex0share







