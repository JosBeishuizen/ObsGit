# 0217 maandag 17 februari 2020
Alweer ruim drie jaar geleden, net zo lang als Mercia op de deze wereld rond stapt.

Wat zijn de thema's waarover ik wil nadenken: Misschien toch wel een beter begrip van Albert Camus. Vond een citaat in de Trouw dat inspirerend is: 'Midden in de winter begreep ik eindelijk dat er in mij een onoverwinnelijke zomer huisde'. (Retour à Tipasa, 1952). Benijdenswaardige stemming. Zo lang heb ik niet meer te leven. Tijd om me deze stemming eigen te maken. Hoe duik ik in Camus?

Eerst maar eens de Mythe van Sisyphus lezen

Camus (van Wikipedia): Camus beweert dat er ook een derde optie is: wij kunnen ons realiseren dat het leven zonder betekenis is en niettemin onszelf in leven houden. Mensen die voor deze derde optie kiezen zijn absurde helden.

Dat benadert aardig wat ik zelf onder de zin van het leven versta: We kunnen net doen alsof het leven zin heeft.

Ook Wikipedia: De Rebel, de Don Juan en de Artiest zijn drie figuren die Camus identificeert als absurde helden. Elk van deze mensen vindt betekenis in zijn of haar bezigheden/leven. Zij leven zo het voorbeeld van het Grieks mythologische figuur Sisyphus, die werd veroordeeld tot het voor eeuwig omhoog rollen van een kei op een heuvel, volledig bewust van het feit dat de kei simpelweg weer naar beneden zou vallen zodra hij zijn taak schijnbaar had beëindigd. Maar toch is Sisyphos gelukkig, want terwijl de steen naar beneden rolt, heeft hij weer heel even de tijd om zich ervan bewust te zijn dat hij sterker is dan zijn rotsblok.