# 0301 zondag 1 maart 2020
Gisteravond de leesclub in Zwolle. We lazen Zwarte Schuur van Oek de Jong. Een prachtige roman over een kunstenaar die gebukt gaat onder een zwaar verleden. Als 14-jarige heeft hij een meisje van de zolder van een zwarte schuur geduwd waardoor zij om het leven kwam. Het schuldgevoel versterkt het isolement van het kind en later de schilder. Door geweld probeert hij een doorbraak te forceren. Wat niet lukt.

We waren met zes. Dirk en Elzemien ontbraken vanwege Elzemien's hersenschudding na haar ernstige valpartij drie weken geleden. Paula verblijft in een revalidatiecentrum naar haar heupoperatie. Vanwege haar Parkinson kan zij niet naar huis terugkeren.

De wereld is in de ban van het coronavirus. In Nederland zijn nu 8 besmetten.