# 0116 donderdag 16 januari 2020
Al weer heel veel gebeurd in het nieuwe jaar. Gisteren met de bank afgesproken dat we een hypotheek van twee ton op het huis nemen om aan Saar en Toon en aan Cathrien en Jochem een ton te kunnen schenken. We gaan lenen tegen 2% wat neer komt op â‚¬ 334 per maand. Geeft wrijving tussen Anne en mij. Anne wil dat bedrag  niet vrijmaken. 

![](Screenshot_2024-12-12-13-06-07-194_com.microsoft.office.onenote-edit.jpg)

Was een heel gezellige dag met Elsje. Els is van de vaste gewoontes. De ketting is daarvan al een voorbeeld. In de kinderstoel moet de slab om en moeten de mouwen worden opgestroopt. Gisterochtend zijn we na de koffie naar de bibliotheek gefietst om daar boekjes te lezen en te spelen. Onderweg op de fiets zit Els enorm rond te kijken. Ze roept af en toe wat of wijst ergens naar. Ze is zich veel meer bewust van haar omgeving. Merkte ik ook toen we op het pontje naar de overkant voeren om terug te gaan naar huis. Naar buiten kijken naar het water. Contact maken met andere passagiers die ook teruglachen. In de bibliotheek ging Els vooral aan de slag met de verrijdbare bak met boekjes voor de allerkleinsten. Ze zette ook de krukjes voor de kleine kinderen op elkaar en vervolgens weer terug op het kleed waar ze stonden. Toen een ander meisje op een krukje ging zitten dat Els daar net had neergezet begon Els luidkeels te protesteren. Het woord "mij" of "mijn" klinkt regelmatig. Ze begint al aardig haar plaats op de wereld te verdedigen. Thuisgekomen gingen we aan de lunch waarbij Els vlot twee boterhammen met appelstroop wegwerkte. Ook de flesjes met melk en thee gingen er grif in. De peer viel bijzonder in de smaak, daarvan hebben we er met de thee nog een opgepeuzeld. Els heeft prima geplast en gepoept en twee uur geslapen, van 13 tot 15 uur. Ik moest haar echt wakker maken. We hadden de stoffen poppen in het stapelbedje en de emmer met houten blokken uitgestald. Els ging aan de slag met de poppen waarbij de krullebol (zie foto) duidelijk favoriet was. Els vond het leuk op het stapelbed met de poppen door de kamer te duwen, net als de bak met kinderboekjes in de biblioteek. Ik bouwde huizen en torens die Els vooral leuk vond om om te gooien. De emmer bleek ook nog goed te functioneren als trommel. Muziek heeft echt de aandacht van Els. We zaten even aan de piano. Els sloeg eerst heel voorzichtig op de toetsen. Telkens als zij een toets had aangeslagen moest ik weer wat spelen. Zo werd het een heuse quatre-mains! Voorlezen lukt nog niet helemaal maar Els komt wel met boeken aansjouwen die op de onderste plank in de kast staan. Vooral het boek met de klepjes. Op elke bladzijde een grote afbeelding en daarnaast allemaal klepjes met voorwerpen die op de grote afbeelding staan. Als je een klepje openmaakt staat er een woordje achter dat de naam is van de voorwerp dat voorop het klepje staat. Die woorden zeggen Els niets maar het omdraaien van de klepjes vindt ze een leuke bezigheid. Vooral de tekening met alle dieren uit de dierentuin is favoriet. We moeten gauw weer eens naar Artis. 

