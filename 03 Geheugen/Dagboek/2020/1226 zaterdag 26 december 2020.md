# 1226 zaterdag 26 december 2020
Voel ik me ergens veilig, in de zin van dat ik geniet van het moment? Dat zou toch hier moeten zijn, in dit dagboek. De letters en woorden die ik hier invoer, de minuten die ik hier doorbreng, die zouden toch kalmerend en rustgevend en helend moeten zijn. Helaas is dat niet vaak zo. Ik zadel mezelf met lijstjes op die ik vervolgens niet uitvoer, waarover ik me dan weer ongelukkig voel. De enige oplossing is de lijstjes korter maken, niet de lijstjes wegdoen. Ik zou me natuurlijk ook veilig moeten voelen in het gezelschap van anderen, Anne, de kinderen en kleinkinderen in de eerste plaats. Dat doe ik wel maar daar kan ik niet aan de lijstjes werken. Ook het wachten op de computer maakt mij zeer ongelukkig, brengt me niet verder. Het zoeken naar dingen die niet op mijn lijstje staan, dat maakt mij ook reuze verdrietig. 

En wat het nog het vervelendst is dat ik niet gewoon accepteer dat ik zo ben. Die lijstjes en de items op die lijstje, die vormen gewoon de steend die ik koppig de berg wil blijven oprollen, kome wat komt. 

Gisterochtend kwamen Sietske en Berend hier eten, altijd gezellig, altijd goede gesprekken. Gistermiddag naar Cathrien en Jochem.