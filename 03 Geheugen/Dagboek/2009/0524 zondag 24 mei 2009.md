# 0524 zondag 24 mei 2009
Kwart voor zes in de avond, vliegveld van Johannesburg. Afscheid van Cathrien vanmiddag was toch wel pittig. Gelukkig waren Mercia en George er om Cathrien te troosten. Peter was zo aardig om Cathrien een nachtje te laten logeren. Vanochtend met Cathrien nog de opdrachten doorgenomen en een laatste kunstje in Epi Info uitgehaald. Lukte wonderwel. Peter was al vroeg vertrokken om met twee collega's een fietstocht naar Savannah te maken, lekker sportief. Na de laatste bespreking van de vragen nog een keer naar Clube Nautico voor een laatste taartje en koffie. Om half een stond Pedro met de taxi voor de deur. Ook Mercia was intussen gearriveerd. We waren in een kwartiertje op het vliegveld. Inchecken en boven op het balkon nog even een cola drinken, goed voor de stoelgang die ontregeld lijkt. Daar voegde George zich bij ons. Toen we het vliegtuigje van Airlink zagen landen was het moment van afscheid gekomen.