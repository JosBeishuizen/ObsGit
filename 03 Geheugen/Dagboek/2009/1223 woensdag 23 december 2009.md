# 1223 woensdag 23 december 2009
Dag van gisteren totaal anders verlopen door overlijden van Meindert. Ik was vanwege de sneeuw en de gladheid met de tram gegaan. Tijdens het overstappen op station Zuid belde Anne. Meindert is net als vader in zijn slaap aan een hartfalen overleden. Een paar diepe snurkgeluiden en dat was het. Mieke heeft meteen Tammo en eerste hulp gebeld. Petra zal met haar gezin in Thailand, Jeroen in de Eiffel. Jeroen en Marlies konden meteen terugkomen en arriveerden gistermiddag net voor ik rond 5 uur bij Mieke was. Meindert lag keurig opgebaard in het kleine kamertje met overhemd en trui aan. We hebben overlegd over de afscheidsbijeenkomst en zijn vervolgens kaarten gaan schrijven. Geleidelijk aan kwamen de verhalen los. Jeroen was daar gemakkelijker in dan Tammo die er wel veel moeite mee had om een en ander te verwerken. Jeroen en Marlies, dat is wel een goed stel. Mieke was ook ontroerd maar rustig. Toch wel fijn om er zo bij te kunnen zijn. 