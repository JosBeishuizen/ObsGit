# 0813 donderdag 13 augustus 2009
Weer een bijzondere observatie van Dien over mijn lichaamshouding. Als het emotioneel wordt schuif ik mijn voeten en benen steeds verder uit elkaar waardoor ik de energie laat wegstromen. Energie die je beter voor het goede doel zou kunnen inzetten. Nou, iets om over na te denken. We hebben gesproken over mijn angst na de verdenking van longkanker. Die heb ik toen wel goed kunnen delen met Berend. Ik herinner me nog goed dat we op zaterdag met z'n tweeÃ«n een rondje door het Vondelpark hebben gelopen. En dat ik ontzettend moest huilen maar door met Berend te praten weer een beetje in balans kwam. Dien beschouwde die "terror" ervaring wel als heel waardevol. Daar doorheen gaan versterkt je evenwicht, als je er goed uitkomt. Verder teruggaand hebben we gesproken over de periode in Soestdijk voor ik naar de lagere school ging. Het was toch wel een lege tijd met weinig warmte. Ik had eigenlijk geen vriendjes, zag in het algemeen helemaal geen kinderen, behalve de kinderen van het instituut, waar wat mee was. Als ik daaraan terugdenk ervaar ik niet zozeer een gevoel van verdriet of angst, als wel een gevoel van eenzaamheid en vooral leegheid. Lange middagen waarin ik me echt wel verveelde. Verder was er ook niet veel warmte, al helemaal geen fysieke warmte. Moeder had haar handen vol aan haar werk en aan vader en aan de wisselwerking tussen een echtgenoot als partner en een echtgenoot als dominante baas. Emoties waren toch vooral negatieve emoties, bedreigend, zeker met vaders drift en ongemakkelijke alomtegenwoordige aanwezigheid en onzekerheid. Moest je zien te vermijden. Op de lagere school kreeg ik echt een dikke vriend, Dikkie van Arkel. Kwam vaak bij hem thuis. Was verbaasd dat het er daar zo anders toeging. Veel emotioneler, zowel positief als negatief. Iedereen deed gewoon veel meer met elkaar. Ik verlangde dan altijd terug naar het stilstaande water waarin ik mijzelf bij ons thuis wist terug te trekken. Dat zijn allemaal dingen die ik nog steeds voel. Ik herinner me die mooie woorden van Nelson Mandela: "We are the captains of our soul. Our deepest fear is not that we are inadequate. Our deepest fear is that we are powerful beyond measure. It is our light, not our darkness, that frightens us. We ask ourselves, who am I to be brilliant, gorgeous, talented and fabulous? Actually, who are you not to be? You are a child of God. Your playing small doesn't serve the world. There is nothing enlightening about shrinking so that other people won't feel insecure around you. We are born to make manifest the glory of God that is within us. It's not just in some of us, it's in everyone. And as we let our light shine, we unconsciously give other people permission to do the same." Ik geloof dat ik door het gesprek van vanochtend deze woorden weer een heel klein beetje begrijp.