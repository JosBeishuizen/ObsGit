# 0101 donderdag 1 januari 2009
Dat zal nog even wennen worden,  2009. Gisteravond een heel rustige Oudejaarsavond gehad. Erwtensoep met Harry, Sara en Berend. Berend vertrok naar Cyclades, Sara ging lezen en een beetje buizen en reisde met Karlijn af naar een feestje. Harry, Anne en ik deden een aantal van de zeven vragen van Har. Noem drie hoogtepunten en drie dieptepunten van het afgelopen jaar. Voor Anne waren de dieptepunten gemakkelijk gevonden: Jozien, Carla en Desir√©e. Haar hoogtepunten? Voor mij waren hoogtepunten de genezing van de tbc, Berend die zijn draai in Amsterdam ging vinden en successen op het werk. Ik kon niet zo snel op dieptepunten komen. Hans Buijze was wel een echt dieptepunt. Voor Harry waren het huwelijk van Marit en de geboorte van zijn kleindochter Jasmijn hoogtepunten. Ook een boeiende vraag: heb je iets geleerd in het leven? Ik kon vrij goed uitleggen wat mijn viervoudig medicijn is: positief over jezelf denken, de ontmoeting met de ander, discipline en prioriteiten. In mijn werk ben ik beter geworden in delegeren. Anne noemde als leerresultaat dat ze zich op anderen rekent bij het realiseren van wat ze vindt dat moet gebeuren en meer zelf het initiatief neemt. Ook dat ze haar verwachtingen heeft leren bijstellen: alles is veel voor wie niet veel verwacht. Voor Harry was belangrijke leerwinst dat hij heeft leren afzien van drank en slaappillen.