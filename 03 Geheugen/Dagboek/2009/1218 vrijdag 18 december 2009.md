# 1218 vrijdag 18 december 2009
Gisteren een ontroerend weerzien met Cathrien, ze zag er heel goed uit, heeft zich enorm geweerd tijdens de periode in Mozambique. Een prachtig getuigschrift van Anne. Kijken of ik haar daarvoor nog even kan bedanken. Dit dagboek is eigenlijk vooral een klaagzang over mijzelf. Misschien daarmee eens radicaal ophouden. Ik ga in ieder geval proberen om tijdens het kerstreces wel regelmatig in het dagboek te schrijven maar het niet over mezelf te hebben. We gaan zo dadelijk ontbijten. Berend en Sara hebben vandaag tentamen. Sara was gisteravond tijdens de donderdagavondmaaltijd, waarbij ook Santje, Renate (logeert hier) en Karlijn aanwezig waren, al vrij onaanspreekbaar. Berend woont weer hier nu Cathrien terug is en weer op de Oude Schans gaat wonen.