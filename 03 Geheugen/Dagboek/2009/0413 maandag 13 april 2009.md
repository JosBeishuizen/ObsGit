# 0413 maandag 13 april 2009
Tweede Paadag in Egmond aan Zee. Als ik toch zoveel aandacht aan mezelf besteed als ik in mijn gedachten doe, dan zou dat wel eens een beetje positiever mogen zijn. Dan hebben anderen er ook nog wat aan. Ik ben nu zo negatief over mezelf dat de egocentrische houding alleen nog maar groter wordt. Dat is misschien ook wel een soort van bezwaar tegen het overigens indrukwekkende boek De eenzaamheid van de priemgetallen. Het gaat over twee mensen die allebei in hun vroege jeugd een zeer traumatische ervaring hebben opgedaan en daarvan levenslang de last blijven dragen. Die last is eigenlijk een reusachtig alles verslindend ego, het depressieve narcisme waarover al zo vaak mensen hun nek breken. Verklein je ego door optimistisch over jezelf te zijn. Niet dat daarvoor enige reden is, maar wel omdat het je openstelt naar elkaar. Hans Buijze is wel de vleesgeworden depressieve narcist. Met een ego zo groot dat het de hele school vult. Goed dat hij vertrekt. Goed dat we weer vooruit kunnen kijken. Goed dat de school mij toch in de voordrachtsadviescommissie wil hebben.

Ik ga proberen er vandaag een fijne Tweede Paasdag van maken. Pasen is hoe dan ook het feest van de hoop.