# 0502 zondag 2 mei 2009
In Egmond. Dat elke dag in dit dagboek schrijven is niet echt gebeurd. Wel belangrijk om bij wijze van meditatieoefening even te doen. Elke ochtend even mediteren en elke dag een fysieke activiteit, dat is iets wat ik wil en kan. En dus ook ga doen. Verder niet al te veel proberen te doen. Wel nuttig om het quadripharmacon te praktiseren: (1) God is goed, je bent naar Zijn evenbeeld geschapen. (2) je ontmoet God en jezelf in de ogen van een ander. (3) Discipline is leuk. (4) Doe de goede dingen,  en doe de dingen goed.

Even de kroniek. Afgelopen donderdag op Koninginnedag de absurde aanslag op de bus met de Koninklijke familie in Apeldoorn. Zwarte Suzuki Swift die uit het niets in volle vaart  op de open bus kwam afstormen en op het laatste moment afboog richting Naald. Onderweg zes mensen gedood.  Vermoedelijk een gek. Verder een gezellige dag, schitterend weer. Harry kwam 's avonds eten. Vrijdag  een mooie wandeling gemaakt met Harry van Station Amstel naar Station Weesp. Langs de Weespertrekvaart. Anne was naar Pa die een mindere fase heeft. Blaasontsteking, antibiotica maken hem erg warrig. Nu rustig hier. Aan wekelijks onderhoud werken, inclusief Keek op de Week.