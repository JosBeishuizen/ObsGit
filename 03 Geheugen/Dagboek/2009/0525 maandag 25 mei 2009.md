# 0525 maandag 25 mei 2009
Kwart voor zeven op het vliegveld van Frankfurt, Fraport op de borden. Nachtvlucht verliep probleemloos. Film met Dustin Hofmann en Emma Thompson. Toch bij in slaap gevallen. Boek voor de leesclub uitgelezen. Rammelend verhaal, slecht uitgewerkte karakters, flauwe dialogen. Kan er weinig goeds van zeggen. Daarna Van Dis, In Afrika. Geestig en indringend, eerste verhaal over de Beira corridor tijdens de burgeroorlog. Voegt veel toe aan de indrukken die we al hadden opgedaan. Vijf redenen waarom dit een geslaagde reis was. 1.Heel erg fijn om Cathien weer te zien, temidden van haar collega's en vrienden. 2.Mozambique leren kennen, mensen, geschiedenis, cultuur, natuur. 3.Faculteit leren kennen, inclusief alle problemen rond het curriculum. 4.Lekker langs het strand gelopen, verschillende keren. 5.Cathrien geholpen met Epi Info practicum.