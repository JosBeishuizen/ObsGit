# 0512 dinsdaag 12 mei 2009
Eerste nacht in Peters huis heel goed geslapen. Gisteravond prachtige avond aan zee. Lekker gegeten en weer een beetje bijgepraat. Cathrien vindt het erg leuk dat wij er zijn, heeft de neiging zich steeds in de arm te knijpen. Peter is aardige en gastvrije arts. Vanochtend gaan we bij Cathrien op de faculteit kijken. Intussen kwart over 12. Vanochtend een paar mensen op de faculteit ontmoet, zoals Irma Maria Augusta en Irma Genevieva. Zeer lieve nonnen die werken in de Sauda Familiar. Verder een paar studenten en Jeanette Bos, een collega van het AMC. Gespecialiseerd in infectieziekten. Probeert een protocol op te stellen voor de diagnose en eerste behandeling van tbc, hier in het ziekenhuis. Zij heeft misschien een mogelijkheid voor een onderzoeksstage voor Sara. Daarna met een studente, Emilina, de barrio in om met een paar gezinnen even bij te praten. Veel afval op de hoofdweg, er is wel stromend water en elektriciteit, maar lang niet bij alle huisjes. Bij de eerste familie was de jonge moeder thuis, de oudste dochter was bezig vis schoon te maken, twee andere kinderen speelden in de buurt. Veel kinderen trouwens, spelend, soms met zelfgemaakt speelgoed. In het gezin hadden moeder, vader en een van de kinderen malaria. Voor zover ik begreep gebruikten ze geen medicijnen. Wel indrukwekkend, dit bezoek. Al die haveloos geklede kindertjes, de rommel overal, maar de soms opgeruimde erfjes en het de vrolijke gezichten van de kinderen die soms georganiseerd aan het spelen zijn.