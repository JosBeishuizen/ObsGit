# 0521 donderdag 21 mei 2009
Hemelvaartsdag in Beira. Gisteravond met Peter gegeten en aan hem gevraagd waarom hij gekozen heeft om een aanzienlijk deel van zijn tijd in de derde wereld door te brengen. Verschillende overwegingen: Iets zinvols met je leven doen. Weg van de gezapigheid van het leven in de Westerse wereld. De uitdaging zoeken. Cathrien voegde daar nog aan toe dat ze ook nieuwsgierig was naar het leven in Afrika. Gisterochtend thuis even aan de mail gewerkt. Om 11 uur naar de Clube Nautico om daar aan het strand gezellig koffie te drinken. Anne had 's ochtends een les over de schouder bijgewoond en enige praktische assistentie verleend. Maar de docent sprak geen Engels waardoor de communicatie toch een beetje moeizaam verliep. 's Middags met Cathrien in de Saude Familiar gewerkt aan het Epi Info practicum. Een heerlijke dag kortom. Het is intussen 18:00 uur. Net weer een hele volle chapa, moeder met drie peuters, die gestapeld bij haar op schoot terecht kwamen. De onderste begon toch wel erg te piepen, zodat wij besloten om maar even te gaan lopen. Cathrien kreeg het even benauwd van wat ze nog allemaal moest doen. Ze lijkt wat dat betreft iets teveel op mij. vanavond eten bij Ann & Bob. Vandaag veel aandacht besteed aan Epi Info. Moet morgenvroeg af.