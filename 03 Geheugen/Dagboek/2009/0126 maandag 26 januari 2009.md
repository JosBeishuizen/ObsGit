# 0126 maandag 26 januari 2009
Grote weemoedigheid, om  niet te zeggen leegte, na het vertrek van Cathrien, 9 maanden naar Beira in Mozambique. We moesten allemaal, Cathrien, Anne, Sara en ik, vreselijk snotteren op Schiphol, het viel absoluut niet mee om afscheid te nemen. Vanavond is Berend ook vertrokken naar de kamer van Cathrien op de Oude Schans. Vanochtend aan tafel bij het lezen van psalm 121 ook al geweldig janken. Ik had niet gedacht dat het zo'n impact zou hebben. Eigenlijk is het een fantastisch plan van Cathrien om 9 maanden daar te gaan te werken. Maar de parallel met doodgaan is wel erg sterk, zeker als je geloofd in een leven na de dood. Dit slaat natuurlijk nergens op, maar toch. Voor Sara is het ook moeilijk, maar misschien ook wel goed. Ze moet nu echt op eigen benen staan. Die twee zijn enorm verknocht aan elkaar, hopelijk raken ze dat niet kwijt. Vast niet. Ook voor Gerry niet gemakkelijk, zij ondervindt heel veel steun van Cathrien. Nou ja, komt allemaal weer terug, dat is het grote verschil met echt dood gaan.