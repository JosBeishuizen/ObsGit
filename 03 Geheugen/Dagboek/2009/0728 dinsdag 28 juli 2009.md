# 0728 dinsdag 28 juli 2009
Vanochtend een prima start gemaakt door even te mediteren op het balkonnetje voor in de ochtendzon. Nu proberen de flow vast te houden door kort en intensief aan een vijftal prioriteiten te werken. Gisteravond op bezoek geweest bij Janny en Jan. Ook om te praten over de toestanden thuis. Volgens Janny waren we geen gewoon gezin, omdat het instituut altijd aanwezig was. Kinderen die mee aan tafel zaten. Janny vertelde ook dat ze zo graag met mij ging wandelen. Verder dat ik nooit mijn kleren wilde uittrekken als we naar Koentje van Kattenburg gingen om op zaterdag middag nieuwe kleren te kopen. Verder dat de ruzies tussen vader en moeder meer monologen van vader waren. Dat vader tijdens zo'n sessie steeds driftiger werd. Dat moeder daarna een paar dagen het zwijgen ertoe deed. Tja, helpt dit? De genegenheid van Janny voel ik nog steeds. Kostbaar, vasthouden en delen.