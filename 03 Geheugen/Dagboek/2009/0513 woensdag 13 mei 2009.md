# 0513 woensdag 13 mei 2009
Bijzondere laatste dag van het 59e jaar. Vanochtend een prachtige wandeling gemaakt naar de vuurtoren. Vanmiddag met Cathrien gewerkt aan het onder de knie krijgen van Epi Info, het spss programma dat hier wordt gebruikt. Vanavond aanwezig geweest bij een bijeenkomst van Patricia, Ann, Cathrien en Peter om te spreken over de invulling van het huidige blok. Er gingen heel wat doceertaken naar Cathrien. Ze hebben kennelijk veel vertrouwen in haar. Tijdens mijn eigen studententijd zou ik me moeilijk hebben kunnen voorstellen dat ik als vrijwilliger bij een universiteit in Afrika zou terecht komen en al helemaal niet dat mijn ouders dan daar bij een werkbespreking aanwezig zouden zijn. De tijden veranderen, in allerlei opzicht.