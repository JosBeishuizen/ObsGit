# 0820 donderdag 20 augustus 2009
Over de sessie van vanochtend is moeilijk iets te zeggen omdat het nogal fysiek was. Voel me nu lekker ontspannen, als na een rondje hardlopen. Ik lag op een rustbank. Proberen het onaangename gevoel van verlatenheid op te roepen en daarin goed gaan zitten. Kijken waar zich dat fysiek manifesteert. Ik had een gevoel van spanning tussen de schouderbladen. Dien zag ook veel spanning in mijn gezicht, voorhoofd. Ik kreeg ook een nogal opvallende kleur sensatie, een donkerblauw zwarte wolk waar je als in een vliegtuig langzaam doorheen zakt. Daaronder is het egaal mistig, grijs en blauwig vooral grijs. Even later rechtop zitten terwijl Dien een soort lichte strijk bewegingen over mijn schouders maakte, als om het schoon te maken. Er komt veel rommel af, was haar commentaar. Ze zei dat het altijd lukt om dit soort uit de babytijd opgebouwde spanning in het lijf kwijt te raken. Maar zover zijn we nu nog niet. We hebben nog een vervolg afspraak gemaakt. Eind oktober, eerder lukt niet.