# 0627 zaterdag 27 juni 2009
Je moet een plek hebben waar je je echt veilig voelt. Dat is natuurlijk bij Anne, hier in huis ook, op je studeerkamer, achter je bureau, in dit schrift. Ook wel in de diensten van de ekklesia trouwens. Op je werk? Nu niet, helaas. Als je rekent dat iemand als Taede Sminia in zijn 60e, nee, kort na zijn 60e verjaardag de VU verlaten heeft, dan moet iedereen toch wel voor zijn leven vrezen. Nee om twee redenen. In de eerste plaats <u>heb</u> je een ben, je <u>bent</u> die baan niet. In de tweede plaats hoeft het vertrek van de één niet noodzakelijk het voortbestaan van de ander onzeker te maken. Aanstaande vrijdag, na het jaargesprek, weten we meer.

Misschien goed om deze aantekeningen voorlopig eens niet op mezelf maar op de mensen en zaken in mijn omgeving te richten. Goeie oefening.

Joop van der Schee herstelt van zijn hartoperatie. Klep vastgezet, hoefde gelukkig niet vervangen te worden. Herstel gaat voorspoedig. Vandaag even wat langsbrengen in het VUmc.

We hebben hoogstwaarschijnlijk een nieuwe rector voor het Ignatius, hoera! Werving verliep uiteindelijk voorspoedig, hoewel er weinig geschikte kandidaten waren, eigenlijk maar één!

Berend scoorde gisteren een 9.2 voor zijn ecologietentamen. Wat knap, stijgende lijn. Wat zit die jongen in de lift. Er voltrekt zich een wonder. 