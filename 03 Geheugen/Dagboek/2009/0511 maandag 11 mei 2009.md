# 0511 maandag 11 mei 2009
Even wachten op het vliegtuig naar Beira, gloednieuw gedeelte van het vliegveld van Johannesburg. De vliegreis verliep prima, zelfs nog aardig geslapen. Een bijzondere plaats om even wat aantekeningen te maken. In het vliegtuigje dat Anne en mij van Johannesburg naar Beira brengt. Anne zit in stoel 1a ik achter haar in 2a. Anne is door de flight attendant al meteen ingeschakeld als hulp stewardess. Ze moet in geval van nood een deur opendraaien. Onder ons witte wolken, een rivier, het vrij vlakke Mozambikaanse land. Proberen de komende twee weken alles maar een beetje op ons af te laten komen. Ben natuurlijk ontzettend benieuwd hoe het weerzien met Cathrien zo dadelijk zal verlopen.