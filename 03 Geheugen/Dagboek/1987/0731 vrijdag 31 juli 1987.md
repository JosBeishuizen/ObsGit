# 0731 vrijdag 31 juli 1987
8.22: aan het werk
23.30: het zit er weer op voor de maand juli. Razendsnel voorbijgeschoten. Toestand aan het eind beter dan aan het begin. Schiet met de karweitjes voor de vakantie goed op. Morgen overdag proberen 3 uur te werken, morgenavond 3, etc. Morgen: NTP. Zondag: Fokkema en de vakgroep. Deze week geprobeerd te leven bij de gedachte (een beetje Ã  la Anton Dreesmann): Ik ben op mijn best als ik een flink aantal zaken tegelijk moet afhandelen. Dus: de urgente zaken naast elkaar en niet achter elkaar. Uur dit, uur dat. Houdt de zaak levendig. Verder geen gezeur over de deadlines. Lijkt ook een beetje op wat Reve zegt: je moet elke dag schrijven ook al is het maar een regel. Systeem bevalt goed. Heb heel veel gedaan deze week, naar mijn idee veel meer dan anders. Genoeg hierover.
  
Sara is weer lekker gaan slapen. Hopelijk slaapt ze vannacht weer door. Vanmiddag zat ze in het wipstoeltje een hele tijd naar haar handje te kijken. Speentje in bed is wat mij betreft van de baan. 
  
Cadeautjes Cathrien:
- nieuw warmwaterbord
- puzzels
- schoolbord
- vingerverf
- schilderij kunstuitleen
- opbergbakken speelgoed
- mutsje
- iets aan de muur
- iets in de wieg om op te hangen
- liedjes AMG Schmidt
- houten speelgoed 
- boekjes