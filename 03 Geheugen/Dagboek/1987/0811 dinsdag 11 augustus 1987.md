# 0811 dinsdag 11 augustus 1987
Vanochtend met Cathrien naar 't dorp gefietst om een krant en luiers te kopen. Heel mooi tochtje tussen de weilanden en boerderijen door. Cathrien begroet al het vee langs de weg. Vanwege het mooie weer drie gevulde koeken gekocht en bij de koffie opgegeten. Kleine crisis bij het naar bed brengen van Cathrien. Door haar gehuil begreep ik niet goed wat ze wilde. Omdat ik daarna weg ging was het hek geheel van de dam. Anne heeft het weer opgelost. Vanmiddag nog een mooi tochtje Duitsland in gemaakt.
Vandaag de vakantieziekte gehad: meestal na hard werken voorafgaand aan vakantie. 't Gevoel dat je loopt te niksen en de tijd voorbij laat gaan zonder goed te gebruiken. Heb het al eerder meegemaakt. Dacht het dit jaar met een beetje actie de baas te kunnen blijven. Werkte averechts. Geloof nu dat door een soort "actieve luiheid" het beter lukt om vakantie te vieren. Niet op de tijd letten! Crisis met Cathrien kwam ook een beetje hierdoor. Toch de vraag: stellen we wel duidelijk grenzen? Ongeduld is slecht. Hoe zit het met teveel geduld? Morgen komt Gerry, hoera.  