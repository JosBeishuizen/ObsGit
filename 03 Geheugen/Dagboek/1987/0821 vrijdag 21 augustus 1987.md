# 0821 vrijdag 21 augustus 1987
Met z’n tweeën zonder de kinderen! Voor het eerst sinds Cathriens geboorte. Het knaagt wel een beetje aan mij. Het idee dat Sara en Cathrien nu in Deventer in bed liggen en wij hier. Ze zullen het ongetwijfeld naar hun zin hebben. Alles is vandaag volgens plan verlopen. Vanochtend tot half 1 genoten van het schitterende weer. Daarna opruimen en inpakken. Om half 3 Gerry en Siep weggebracht (zij gingen met de trein naar Deventer). Wij om 10 over 3 vertrokken, tot de nok toe gevuld. Het was smoorheet in de auto. Zwetend kwamen we om 4 uur in Deventer. Cathrien om half 8 door Gerry in bed gestopt. Sara bleef ook na de fles vrolijk in de weer toen ik haar in bed stopte.  