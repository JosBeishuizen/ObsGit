# 0817 maandag 17 augustus 1987
Een warme en zonnige dag. Tot het ritueel van Cathrien naar bed brengen hoort "even vertellen": een korte terugblik op de avonturen van de dag. Cathrien begint het verhaal tegenwoordig aan te vullen met details: "mama at een boterham", in plaats van de pap die Anne vanochtend "eng" vond; "we reden op de tunnel", het tunneltje vlakbij O. waar je hiervandaan doorheen komt; "ik zat in het karretje", bij de supermarkt waar Cathrien en ik vanochtend boodschappen deden. Na de koffie bij huis gebleven. C. heeft in het badje gespeeld. Sara met haar benen in de zon. Vanmiddag na de siÃ«sta naar Ootmarsum gefietst om vader en moeder in de Wiemsel te begroeten. Ze hebben een prachtige "suite". Cathrien had haar handen vol aan het aan- en uitdoen van alle lampen. Vanavond weer buiten gegeten en vader en moeder opgehaald voor de koffie. Plannen gemaakt voor deze week en Gerry gebeld: ze komt! Vanochtend vroeg iemand mij in het dorp hoe oud Cathrien was. Ik zei: 2 jaar en bijna 2 maanden. Waaraan Cathrien toevoegde: "Grote puzzel maken kan ik".  