# 1106 vrijdag 6 november 1987
Plezierig eind van de week: bureau opgeruimd, tentamen inleiding psychologie klaar, principeakkoord met SOL, symposiumvoorstel voor AERA geaccepteerd! Briefje aan Peter Weston en Nicole Gandilhon geschreven. Volgende week Tobin en Marco uit Mexico. Nog niet af: column voor Didactief, UNESCO, verslag cognitieve sectie. Volgende week verder.
Na sympathieke brief van Sipke gisteren nu een hartelijke brief van Tjeerd en Kathleen. Ga ze zo meteen terug schrijven. Kitty leek vanmiddag in goede doen. Hoewel we niet al te veel konden praten maakte ze een opgewekte en ontspannen indruk. Studie gaat goed. Losvast contact met Dirk.
Nog wat geleerd deze week? Bevestiging van de stelling dat je je identiteit niet moet zoeken in jezelf maar in de relaties met anderen in je omgeving. In positieve zin door brief van Sipke Fokkema en brief van Tjeerd. In negatieve zin door Harry's halsstarrigheid en tragische in zichzelf gekeerdheid. Dit is een soort waarheid die eigenlijk ingelijst boven het bed zou moeten hangen. Toch heb je hiermee de strijd niet eens  en voorgoed gewonnen. Zo'n houvast gaat er niet van uit. De strijd moet elke dag opnieuw gestreden worden. Zo'n uurtje van half 10 's avonds helpt daar wel bij. Volhouden dus. 