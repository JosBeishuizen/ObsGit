# 0830 zondag 30 augustus 1987
Vanochtend een uur lang geluisterd naar de monologen van Cathrien in haar campingbedje. Niet al te veel verstaan. Veel gesprek tegen de pop. Siep (de hond van Gerry) kwam er ook aan te pas. Cathrien wist niet dat wij naast haar sliepen en was heel verbaasd om ons te zien liggen. Rustig ontbeten. Fam. Klein ging met Vader en Moeder naar de kerk. Wij hebben een tochtje met de roeiboot gemaakt. Om ± half 12 naar Deventer vertrokken. Daar (Den Nul) half slapend gearriveerd. Eerst een uur op een ligbed achter in de tuin geslapen. Toen een lied voor Geert en Linda gemaakt. Cathrien speelde intussen met Daan, Thijs en Paul die zich een kriek lachten om wat Cathrien doet of zegt. Veel met Paul in het kippenhok. ‘s Avonds eerst de kinderen in Deventer in bed gelegd en toen terug naar de boerderij om de liedjes te repeteren. We hebben nu: Welkomstlied, Dik voor mekaar lied, Familielied (van Marjolijn), Hobbylied (Kamphuis) en het lied Grote taarten hap-hap… Dat zullen we zingen als de bruidstaart wordt aangesneden.  