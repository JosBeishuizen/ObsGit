# 1104 woensdag 4 november 1987
Anne-Carien vertelde dat Cathrien in het bad (dat wil zeggen in het grote bad naast het gevulde kleine badje) steeds een plasje deed en probeerde na te gaan waar de plas vandaan kwam. Haar commentaar: Cathrien heeft een kleine en papa heeft een grote. Bij het in bed stoppen gaf Anne aan Cathrien steeds kusjes. Cathrien moest lachen maar riep steeds "mag niet!". Ze wilde eigenlijk kushandjes geven. Opeens was het brullen en goed ook.
  
Wat een verschillen als je het gedrag van Harry met het gedrag van Cathrien vergelijkt. Harry: gesloten, rigide, niet spontaan. Cathrien: open, flexibel, direct en spontaan, zonder second thoughts. Hoelang zouden we Cathrien zo kunnen houden? Hangt ook af van onze eigen houding ten opzichte van elkaar.
Zou Harry te veranderen zijn? Vanavond zei hij door de telefoon dat Nel een brief had geschreven met verwijten. Er was een gesprek geweest. Volgens Harry had Nel het over de vuilniszakken en Harry het over Nels niet reageren op Harry's afkeuren. Verschillende golflengte. Toch is zo'n verhaal na 18 jaar huwelijk moeilijk te geloven. Ik wil met hem praten om hem, los van zijn huwelijksproblemen, met zichzelf te confronteren. Hij is zo in zichzelf gekeerd. Hoe dat te vertellen? 