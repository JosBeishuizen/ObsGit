# 0915 dinsdag 15 september 1987
Weinig schokkends vandaag. Overdag met veel onderbrekingen zaken afgehandeld: drukproef artikelen in themanummer NTP. Is het geslaagd of niet? Moeilijk te zeggen. Er staat wel degelijk wat in. Programma Solve van Douwe Kok bekeken. Leuk voor onderzoek. Ook bruikbaar voor college Cogn. Ψ en Informatica. Beoordelingsrapporten nog niet af. Bijeenkomst met OTG-bestuur over evaluatie OTG Onderwijsleerprocessen. Hoorde in dat niemandsland Hoog Catharijne opeens een kind huilen en kreeg het sterke gevoel dat er iets mis was met Cathrien. Gelukkig niet. Vanavond college Inl Ψ en Cogn. Ψ en Informatica voorbereid. Veel oude kennis opgehaald. Norman’s 12 Issues for Cognitive Science in kijken: Language, Perception, Performance, Skill, Thought, Learning, Consciousness, Emotion, Belief Systems, Memory, Interaction. Frijda’s cognitieve theorie over emoties: verandering in actiebereidheid als gevolg van een appel dat van belang is voor het individu. Zeer fascinerende onderwerpen, precies dat wat me in de ψ zo enorm heeft geboeid. Waarom komen er zo weinig studenten op af? Heeft Fodor gelijk: je kunt er niets systematisch over zeggen? Het lijkt erop. Ik zit nog steeds voor een keus: deze kant uit (cogn. ψ) of de onderwijskant (vacature Utrecht, niet op gereageerd!). 