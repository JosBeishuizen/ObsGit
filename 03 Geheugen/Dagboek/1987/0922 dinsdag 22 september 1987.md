# 0922 dinsdag 22 september 1987
Vandaag is vader begraven. Het was een heel zinvolle gebeurtenis met goede woorden van Meindert en ds. Zwaan. Het was goed om de ooms en tantes, neven en nichten en vrienden van vader en moeder te ontmoeten: Sam Boelens, Ma van Remmen en Richard, Baukje en Arpe, Rip, juffr. Goede en juffr. Ollebek, Janine Nijmeijer, Huib Nijholt, Berty Bolt, Ineke ten Broeke, Willy ten Broeke.
Het programma:
Vanochtend via Welsem, Emst, Vierhouten, Elspeet naar Ermelo gereden. Alweer een mooie tocht, nu samen met Anne. Om Â± 11.20 uur in Ermelo. Een kop koffie en naar de Maranathakerk waar de familie om 12 uur arriveerde. Vader stond in de kerk opgebaard. Hij viel een beetje in het niet, vergeleken met de studeerkamer. Om kwart voor een arriveerden de overigen die ons de hand wilden drukken. Ook nog: van Emaus: De Bondt, de huidige directeur, Fernhout, Van der Geest, Van de Mooren, etc. Om 2 uur de dienst, om 3.15 uur de begrafenis. Het is nog steeds erg warm. Voorlezen psalm 73 ging goed. Oom Wim en tante Janny waren ontroerd. Terug naar de Maranathakerk. Om 17.00 uur naar huis om een kop soep + borrel te nuttigen. Nu weer in Amsterdam. 