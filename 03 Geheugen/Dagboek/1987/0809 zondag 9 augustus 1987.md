# 0809 zondag 9 augustus 1987
12.12 uur: Saartje sabbelt nog wat na op haar laatste voeding. Ze heeft gepoept: niet helemaal normaal van kleur, dik en dun door elkaar. Ze spuugde ook nog al. Ze heeft ook flink gelachen. Vandaag onze eerste volle dag in Ootmarsum. Vanochtend tot 8 uur uitgeslapen! Na uitvoerig zondagochtend ontbijt Sara op tafel in bad gedaan, Cathrien erna, die wilde er niet meer uit. Daarna een fietstochtje naar Vasse. Enige festiviteiten daar: boerenkapel, koffie met krentewegge, boerenkarren uitgestald. Teruggefietst en de hele familie na de lunch in bed. Vanmiddag per auto naar Ootmarsum en daar rondgekeken. Cathrien vrolijk zingend en overal opklimmend. Ze was vanmiddag erg vrolijk, vanochtend op de fiets niet zo. De wind? 't Is hier heerlijk stil, weinig wind, echt om uit te rusten.
