# 0723 donderdag 23 juli 1987
ANWB bellen voor keuring 
Debus, Rudolf, Van Braun, Rozamus, Oliver North: waarom horen deze namen in hetzelfde rijtje? De eerste drie waren Nazi's en de bouwers van de V1 en V2 raketten. Na de oorlog in het kader van de operatie Paperclip voorzien van een nieuw dossier. "Ardent Nazi" veranderd in "not an Ardent Nazi". De veranderingen werden in Berlijn op het U.S. consulaat uitgevoerd in opdracht van het Pentagon, kolonel Rozamus. Tegen de wil van Truman die had laten weten dat aan "ardent Nazis" geen toegang tot de V.S. mocht worden verleend. Rudolf was als Nazi commandant van het concentratiekamp Nordhausen en verantwoordelijk voor de productie van V2's waartoe de gevangenen onder erbarmelijke omstandigheden werden gedwongen. Later in de VS. verantwoordelijk voor de bouw van de Saturnus raket waarmee Armstrong c.s. als eerste mensen op de maan landden. De Duitsers hebben de eerste mens op de maan gezet. Oliver North was de voornaamste organisator in het Iran-contra-schandaal. Hij verklaarde: "Ik deed het voor mijn vaderland en was ervan overtuigd dat de president ermee instemde". Idem Rozamus. Idem Debus, Rudolf en Von Braun. 