# 0822 zaterdag 22 augustus 1987
Dag zonder de kinderen! Uitstapje naar Tilburg ivm bruiloft Guus. Op de heenweg in de auto geprobeerdet gevoel om plannen te maken. Draaide uit op discussie over geld. Irriteert mij omdat ik zelf heb niet zuinig genoeg te leven. Moet eigenlijk allerlei abonnementen opzeggen maar kom er steeds niet toe. Nu toch snel werk van maken. Vrij Nederland? De krant? De bruiloft van Guus en Els was heel gezellig. In het stadhuis een uitvoerige toespraak van de ambtenaar, waarin Guusâ€™ vader ook genoemd werd. Daarna hebben we wat rondgereden en kwamen we uiteindelijk in Breda uit: gezellig stadje. Tijdens de receptie (fraai gedicht van Hans de Haan) met Sipke en Ineke afgesproken om te gaan eten in Turnhout. Eten was heel gezellig en duur. Kwamen laat terug op het feest van Guus waar de stukjes al begonnen waren. Mooi portret van beiden. Veel overeenkomsten zoals Els opmerkte: beiden biefstuksocialisten, veel vriend(innet)jes. Geanimeerd Brabants feest. Om 11 uur vertrokken en om 1 uur doodmoe weer aangekomen in Amsterdam.  