# 0829 zaterdag 29 augustus 1987
Naar Langweer om het 25-jarig huwelijk van Janny en Jan te vieren. Een groot gezelschap in een jeugdherberg aan de Langweerder Wielen. Met Cathrien en Ton eerst een tochtje in de roeiboot met buitenboord motor gemaakt. Cathrien geniet en vindt het erg spannend. Na de thee met Meindert en Mieke en Annemarie nog even gezeild. Cathrien noemt de zeilen “vlaggen”. Janny en Jan hebben een indrukwekkende vriendenkring. Ook Ton had uit Amsterdam een flink aantal vrienden meegenomen. Marjan Klapwijk vond dat de studenten bij Psychonomie meer aandacht krijgen dan bij K&J (Koops vergeet afspraken etc.). Ook de “positieve sfeer” vond ze heel belangrijk. Toch zaken om in het oor te knopen. Janny en Jan zijn van veel kanten toegezongen en toegesproken. Veel rake observaties. Ook Ton, Jan Willem en Marina hadden een goede bijdrage. Met Meindert nog even over zijn onderzoek gepraat (!). Bereidt zich voor op Tübingen. Leuke resultaten van zijn televisieonderzoek. Vriend van Ton die op de Hoge Agrarische School in Leeuwarden zit: varkens zijn zeer stressgevoelig, voelen zich senang bij klassieke muziek! Bij Cathrien op de kamer geslapen. Een lied voor Geert maken: Dik-voor-me-kaar-lied.   