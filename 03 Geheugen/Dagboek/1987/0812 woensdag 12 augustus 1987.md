# 0812 woensdag 12 augustus 1987
Vanochtend begon Sara om 4 uur te piepen. Toch doorgeslapen tot 6 uur. Sara slaapt 's avonds en 's nachts redelijk vast. Overdag wisselend. Vandaag precies 9 weken!
Anne liep vanochtend hard, ik dus Sara de fles gegeven en ontbijt klaargemaakt. Om ½ 10 met Cathrien naar Ootmarsum. Eerst boodschappen gedaan. Vervolgens naar Oldenzaal en Gerry en Siep om 10 voor ½ 12 van de trein te halen. Cathrien vond het station en de trein erg indrukwekkend. Ze was blij Gerry terug te zien. Gezamenlijk naar 't huisje en koffie gedronken. Na Cathrien in bed gestopt te hebben zijn Gerry en ik op de fiets gesprongen voor een flinke tocht: Ootmarsum, Vasse, Galgenberg (2 keer onder hek door om in Duitsland te kunnen komen), via Hesingen weer terug. Mooie tocht. Na de thee nog een fikse wandeling naar de bronnen. Gerry heeft meteen flink wat buitenlucht opgedaan. Cathrien was enorm vrolijk. Ze praat soms in een soort geheimtaal die niemand verstaat, veel g-klanken. Een heel spektakel in het badje op tafel. Vanavond gezellig gepraat bij het haardvuur. Nu naar bed.  