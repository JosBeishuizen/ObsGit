# 0902 woensdag 2 september 1987
Een enigszins katterig dagje na 3 uurtjes slaap. Vanochtend het manuscript voor het liber amicorum bij Swets ingeleverd. Plannen gemaakt voor de rest van de week. Wat een rust nu het liber af is! Sinds 1 juni is er reusachtig veel gebeurd. Drie artikelen schrijven en veel geleuter over de opvolging van Sipke zijn de belangrijkste activiteiten op de VU geweest. Eens zien of de zaak nu weer wat meer in evenwicht kan komen. 
Vandaag zijn Joke van Eekeres en Tjeerd jarig. Joke klonk aan de telefoon opgewekt. 't Gaat steeds beter.  
  
  [Handschrift Anne-Carien]
  
  <u>Linda</u>
  
  * bestelt 100 broodjes
        boter ham/kaas
  * koffiekopjes lenen 
  * servetten
  * ~~koffiezetapp boerderij halen~~
  * koekjes kopen
  * lepeltjes
  * fotograaf regelen
  * receptie boek kopen
  * tafelschikking
  
  Hoe zouden Tjeerd en Kathleen het maken. Kathleen al zwanger? Vandaag heeft Sara haar eerste prik gehad. Anne vertelde dat ze erg verontwaardigd reageerde. Toen ze thuiskwam was ze rustig. Tegen zes uur toch wel huilen. Uiteindelijk om half 8 de fles gehad en in bed. Ze krijgt nu 5 x 150 cc en een fruithapje. 5 kg zwaar en 60 cm. Vandaag al weer 12 weken oud. Cathrien begeleidt al haar handelingen met onafgebroken commentaar. Allerlei nieuwe vormen: "Dit is ik ... mijn kopje". Veel zingen. Ze werd vanmiddag door Jaapje Thijs met open armen ontvangen. Anne-Carien wil met een aantal vrienden afspraken maken: Dirk en Elzemien, Wim en Annet, Bart en Marjon, Ulli en Paul (voordat ze naar Freiburg vertrekken). Daar moet nu echt meer tijd voor komen.