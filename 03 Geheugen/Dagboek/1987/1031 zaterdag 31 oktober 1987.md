# 1031 zaterdag 31 oktober 1987
Sipkes afscheid is een heel geslaagd feest geworden. Het was allemaal zoals we het ons voorgesteld hadden en het kwam hem volledig toe. Nog eenmaal het "wij-gevoel" zoals Rein Tonkens vanochtend zei toe we bij Sipke nog even aan het napraten waren tijdens de koffie. De oude liederen die het vakgroepkoor en Rein Tonkens en Jan Feij ten gehore brachten en het nummer van Jan Petrie en Piet van Wieringen gaven daar alle aanleiding toe. Zullen we ooit nog zoiets meemaken? We moeten er wel wat aan doen. Met Guus hebben we daarvoor we een goede gangmaker. Sipkes afscheidscollege was karakteristiek: op een hoog abstractieniveau, zeer veel jargon, niet vloeiend, geen duidelijke lijn. Maar wel met vier dia's! Geweldige opkomst. 't Was ook een mooie gelegenheid om met Sipkes kinderen in contact te komen. Dirk, Joke, Bert. Veel jonger dan ik dacht. Allemaal zo'n beetje van onze leeftijd. Gezellige lui, veel opener dan hun pa.
  
Proberen: elke avond om half 10 stoppen en tot half 11 schrijven: deze kaartjes, Cathrien en Sara's dagboek. Op Bram Peter Leenhouts uitnodiging ingaan om Italiaanse lessen te volgen. Bijspijkeren! Morgen brieven van oom Jan Hendrik de Grooth lezen. 