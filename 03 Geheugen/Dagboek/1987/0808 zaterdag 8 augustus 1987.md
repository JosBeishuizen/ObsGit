# 0808 zaterdag 8 augustus 1987
telefoon: 2737
Ootmarsum! De Schmalhorst. Vanochtend om ½ 11 vertrokken. Inpakken viel mee. Alles kon achterin. Op het imperiaal de kinderwagen, buggy en het fietszitje. Reis ging vlot. In Holten gestopt. In de "babyroom" een klein wc-tje waarmee Cathrien heel ingenomen was. Laatste stuk moest Cathrien een beetje afgeleid worden. ½ 2 hier, uitpakken, Sara (geen kik gegeven) in bed. Cathrien ook in het kampeerbedje. Wilde niet slapen. Ik naar Ootmarsum om boodschappen te doen en fietsen te huren. Terug buiten thee gedronken en een kleine wandeling met Cathrien. Ze vraagt op 't ogenblik vrij veel aandacht, is snel uit het veld geslagen. Komt het door Sara? Cathrien was niet meteen gewend, viel later in de auto (fietsen halen) in slaap. Na 't eten is ze vlot gaan slapen. Anne heeft nog even gelopen, ik een half uurtje gefietst, Duitsland even in. Daarna gelezen en zitten suffen in de stoel. Nu ½ 12 is het hele huisje stil. Morgen verder.  