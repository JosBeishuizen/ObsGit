# 1231 donderdag 31 december 1987
Eigenlijk is het al 1 januari 1988, 10 voor 3 in de ochtend. De laatste gillende keukenmeiden klinken op. Overigens is de rust hier in huis weergekeerd. Hopelijk heeft ieder een fatsoenlijke plek om te slapen gevonden. Wim & Annet met 4 kinderen en Dirk en Elzemien met 2. We hebben op een bandje de prognoses voor 1988 vastgelegd. Moeilijk om iets zinnigs over de toekomst te zeggen. Komen de sombere voorspellingen over een nieuwe economische crisis uit?
Wat zijn mijn goede voornemens voor 1988? Ik heb opgeschreven:

- <u>opruimen</u>. Steeds maar weer proberen de boek op orde te krijgen. Geeft onmiskenbaar een gevoel van zekerheid.
- plannen. Vooruitzien, opschrijven wat er gebeuren moet. Idem voor zekerheidsgevoel.
- langzaam handelen. Meer oog voor detail. Maakt dat alles uiteindelijk vlugger gaat.
- schrijven. Het is nooit te laat om nog even wat op papier te zetten.
- Het Doel. Een doel in het oog houden. Proberen helder voor ogen te krijgen.
- werk delegeren. Niet alles per computer zelf doen.
- psalm 73. Elke ochtend bezinnen, zien wat er van komt. 
