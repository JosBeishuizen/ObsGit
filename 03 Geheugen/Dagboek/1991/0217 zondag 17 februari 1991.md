# 0217 zondag 17 februari 1991
Je instellen: opgewekt zijn, je op de zaak richten, bij dag en bij nacht. Dat laatste is heel moeilijk. Neiging tot ontspanning, toegeven aan t.v., computer, dag- en nachtdromen, is altijd aanwezig. Moeilijk om altijd serieus te zijn. Altijd uit te zijn op lange termijn voldoening ipv. korte termijn genot. Duidelijk doelen stellen helpt enorm. Evenals het toepassen van trucs om jezelf niet in bekoring te leiden en er ook snel weer uit vandaan te komen. (Bijv. tellen bij het beÃ«indigen van genotvolle situatie). Ik heb het gevoel dat ik deze kaartjes vooral gebruik om mezelf moed in te praten. Zou ik dit genavelstaart over 30 jaar nog interessant vinden? Zou iemand anders er een seconde door geboeid kunnen zijn?

Terug naar de werkelijkheid van het moment. In de film "Cat on a hot tin roof" van Tenessee Wiiams komt de zin voor: "Als een huwelijk op de klippen loopt, dan zijn dit de klippen (wijzen naar matras van bed)". In het Midden-Oosten woedt de Golfoorlog voort. 200 Doden in per ongeluk gebombardeerde bunker in Bagdad. Grondoorlog aanstaande. 