# 0101 dinsdag 1 januari 1991
Hier ben ik weer, van nu af aan minimaal eenmaal per week. Kon het zijn dit jaar: con eleganza, soberheid en humor. Zie Bernstein, [[1017 woensdag 17 oktober 1990]], behalve soberheid. Deze drie probeer ik even te onthouden. Ook Berend, Cathrien en Sara wat meer op de voet volgen. Plannen en keuzes maken. Tijd voor jezelf reserveren: om te <u>lezen</u> en te <u>schrijven</u>. Wetenschappelijke ontwikkeling moet dit jaar in het werk absoluut op de eerste plaats staan. Veel tijd aan plannen besteden. Ook het werk thuis: correspondentie, vrienden, administratie, naast het gezin. 

Deze kerstdagen nog dingen gelezen of gehoord van blijvende waarde? Pressers "Nacht der Girondijnen" was zeer indrukwekkend. Homo homini homo. Nog eens nalazen wat Herzberg erover geschreven heeft. In Huubs preek ook wel indrukwekkende elementen. Wat is "indrukwekkend" eigenlijk? Een vrij inhoudsarme term. Verder Svevo: amusant maar niet blijvend. 

Over de Sovjet-Unie: Gorbatsjov heeft twee lasten op zijn schouders: de (oktober) revolutie en het imperium De unie tegenover de Russische federatie: de roden tegenover de witten.

Kerstdagen waren ouderwets gezellig. Vanochtend zat ik met Berend in bad. Hij vroeg zullen we schuitje varen theetje doen. Het idee dat je zoon zoiets aan je vraagt. Om erg trots op te zijn. 