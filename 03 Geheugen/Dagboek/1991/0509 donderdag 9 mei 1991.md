# 0509 donderdag 9 mei 1991
15:00 Alweer in de lucht, onderweg van Toronto naar Chicago. Beneden de staat Michigan, waar veel Nederlanders schijnen te wonen. Opbrengst van het bezoek aan Illinois en Toronto.

Flink uitgerust en behoorlijk teruggekeerd met de benen op de grond. Het alleen zijn was niet gemakkelijk maar wel erg nuttig. Daartoe heeft zeker ook het gesprek met Tobin bijgedragen, maandagavond. Sinds vorige week maandag maar vier keer samen met iemand gegeten, waarvan twee keer met Brewer, en nog een keer met Hogenbirk en collega. Na 14 jaar huwelijk ben je zoiets heemaal niet meer gewend. Samen met Tobin twee flessen wijn geledigd en uitgebreid grand dessert. Je leert tijdens zo'n periode van gedwongen eenzaamheid beter je gedachten te controleren. 	

