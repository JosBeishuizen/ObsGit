# 0828 woensdag 28 augustus 1991
Congres:  veel praten, vooral met Frances, Ala en Marcel Veenman, ook met andere Nederlanders. Weinig met buitenlanders. Voordracht voor 15 man, 's avonds om 18 uur, vlak voor banket. Liep overigens naar wens. Verder nog wat aan boek Inl.  Onderwijspsychologie gedaan. Gisteravond tijdens het conference dinner wel het gevoel: ik moet hier meer gaan doen, Publiceren, publiceren, onderzoek! Daar gaat het om. Niet te ingewikkelde experimenten. Met theorie.

Gisteren Berend gebeld ivm zijn derde verjaardag. Erg jammer dat ik er niet bij kon zijn. Hopelijk kunnen we het vrijdag en zaterdag nog een beetje overdoen. 

Weinig gelegenheid gehad om met Nitha iets te doen. 