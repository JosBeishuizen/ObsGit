# 0531 vrijdag 31 mei 1991
Hoe hervind ik mezelf? Of nee, ik ga er toch van uit dat het "zelf" niet bestaat. Hoe houd ik op met mezelf te beklagen. Hoe geef ik mezelf prijs? Door, uitgaande van vertrouwen in je eigen capaciteiten, de ande op te zoeken en vooral via de ander te werken. Probleem: Anne geeft zeer vaak negatieve feedback. Denk steeds: daar moet ik niet zo door van mijn stuk raken. Neiging om me daartegen te wapenen door in mijn schulp te kruipen. Zei dat gisteravond tegen Anne waarop zij: daar ben ik niet  de goede persoon voor, dan kruip ik ook in mijn schulp. Wat dan? Met open vizier ten strijde trekken, gewapend met het pantser der liefde, en klap op klap incasseren? Ongetwijfeld ja. Maar hoe houd ik dat vol? Niet klagen maar dragen en bidden om kracht. Denken is praten, zegt Renate R. Als je niemand hebt dan kun je iemand bedenken (God) om te voorkomen dat je geko wordt. Bij U, ik ben altijd bij U. Gij houdt mij vast, Uw hand in mijn hand. God als therapie. 