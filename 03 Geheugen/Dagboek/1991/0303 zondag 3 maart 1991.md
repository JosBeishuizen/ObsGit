# 0303 zondag 3 maart 1991
Na een week "landoorlog" en enkele weken zware bombardementen is de Golfoorlog voorbij. Irak is weggevaagd door de geallieerde legers o.l.v. de VS. Ben Knapen vraagt zich in de krant af of we nu een nieuwe wereldorde krijgen, een pax americana, gebaseerd op de Amerikaanse ideologie, die eigenlijk niet bestaat, anders dan "the American way of life". Amerikanen kunnen niet relativeren, hebben een uniforme hamburgercultuur, etc. Installeerden in Japan in '45 de democratie zonder verdere poespas. Moet dat ook zo in de Golf? Ik deel Knapens aarzeling eigenlijk niet. Democratie is toch gewoon beter dan dictatuur of aristocratie. Vrouwen kiesrecht geven is toch gewoon goed, ongeacht de heersende cultuur en moraal??

Ik word deze week huisman. Anne heeft cursus in Utrecht. Alleen Berend en Sara thuis, Cathrien bij opa en oma in Deventer. De weekplanning: Elke dag een verrassing. Even denken. Maandag: VU of museum. Dinsdag niet ivm college. Woensdag ... Donderdag ... Vrijdag Artis. Nog twee dingen verzinnen: Rijksmuseum en zwemmen. VU: college, praatje VULO voorbereiden, paper NATO2, opzet ITS paper. Alles goed!