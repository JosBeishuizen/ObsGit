# 0514 dinsdag 14 mei 1991
Een nieuwe vulpen, die erg prettig schrijft. Een kinderhand is gauw gevuld. Hoe verder. Slaperij gaat iets beter. Vannacht geslapen van ½12 tot ½5 en na 6 uur nog een half uur. Probeer wat meer discipline in slaapgewoonten te krijgen: niet schudden, ademhalingsoefeningen, tot 200 tellen. Zal proberen ademhalingsoefeningen weer eens voor het slapen gaan te doen (staan, zitten, liggen).

Vanochtend gezellig in bed cadeautjejs uitgepakt: vulpen, inktpot, boekje over Israël. Vanavond naar concert van Orkest van de 18e Eeuw olv Frans Brüggen. Echte verjaardag!

Anne is rustiger, minder snel uit evenwicht. Ligt het ook aan mij? Nu de V.U. duidelijk achter mij ligt lijkt het innerlijk evenwicht aardig terug te keren. Proberen zo te houden.

Ver weg van U is het geen leven.
U ontrouw zijn is niemand zijn.
Bij U mijn hoogste goed, mijn God,
bij U ben ik geborgen.