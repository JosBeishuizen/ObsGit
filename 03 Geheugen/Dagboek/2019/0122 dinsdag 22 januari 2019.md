# 0122 dinsdag 22 januari 2019
Wat gaat de tijd weer snel. Vanavond wel heerlijk gelezen in Americanah. Dat vaker doen. Donderdag gaat Geert onder het mes, bypasses. Op zich goed te doen maar altijd toch ook weer spannend.
Leuke foto’s van Sara en Elsje, in hun huisje aan de Beulaker Wieden. Prachtig vriezend en zonnig weer.

![](Screenshot_2024-12-12-08-24-06-571_cn.wps.xiaomi.abroad.lite-edit.jpg)


Gisteravond kon Mercia precies op alle foto’s de namen noemen van Sara, Elsje en Toon. Ze formuleert nu ook echt zinnen, je kunt er alleen nog geen klap van verstaan. Toen ik haar naar bed bracht, Jochem en Cathrien moesten er allebei vandoor en Anne ging naar de gymnastiek, moest ze opeens huilen, toch wel vanwege het ongewone dat opa haar naar bed bracht. Gelukkig was Jochem er nog om haar te troosten. En ze raakte ook weer afgeleid door een verhaal van Dikkie Dik.
Sietske appte gisteravond dat ze op gesprek mag voor een positie als promovendus bij het IISG, onderzoek naar de mobiliteit van Joodse Nederlanders tussen 1870 en 1940. Spannend! Berend heeft volgende week zijn eerste functioneringsgesprek. Ook spannend. Hoop echt dat het goed gaat daar bij het RIVM. Ze komen allebei de gesprekken even voorbespreken. Wel fijn dat je zo nog wat voor ze kunt doen.