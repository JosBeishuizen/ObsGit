# 0615 zaterdag 15 juni 2019
Half twee in de nacht bij Cathrien en Jochem om op Mercia te passen. Cathrien en Jochem zijn met Franca naar het BovenIJ omdat Franca koorts heeft en een verhoogde hartslag. Testjes, antibiotica, antivirale middelen. Cathrien wordt ook opgenomen zodat ze Franca kan voeden. Hopen en bidden dat dit goed afloopt. Ze zag er in de maxi cosy heel rustig uit. Ze sliep maar werd geleidelijk wakker en begon een beetje rond te kijken. Nu proberen een beetje te slapen. Daar zal niet veel van terecht komen vrees ik.
We kregen nog wel een prachtige foto van het jonge gezin, gemaakt door Tineke.

![[IMG_20241023_041355_400.jpg]]

Een spannende dag, die vooral in het teken stond van Franca's strijd tegen de kleine indringers in haar vijf dagen oude lijf en de zorg voor Mercia. Vannacht is de kinderarts twee uur bezig geweest met Franca. Allerlei tests, inclusief een ruggenprik. Uiteindelijk besloten tot een breed spectrum antibioticum, met antivirale middelen, in afwachting van de uitslagen van de labonderzoeken. Jochem en Cathrien hebben een prachtige kamer in het BovenIJ waar Franca in haar couveuse in het midden centraal staat. Jochem kan daar ook slapen. 

Intussen lagen wij in het huis van Cathrien en Jochem op zolder pogingen te doen om nog wat te slapen. Anne lukte het wel maar mij helaas niet. Tien maar oude colleges van Van Tongeren opgespoord en opnieuw de aantekeningen gelezen. Om acht uur opgestaan en meteen naar Noord gereden. Broodjes gekocht bij de bakker en hier ontbeten. Mercia vond het allemaal prima.

Cathrien kwam door de eerste uitslagen. Veel waarden inderdaad in het teken van een infectie maar gelukkig nergens skyhigh. Franca leek het naar omstandigheden redelijk te maken. Toen wij er vanmiddag waren had ze een pols van rond de 160 en een temperatuur van 38Â°. Al weer een zakkende trend gelukkig. 

Intussen vieren Toon en Sara een bruiloft van drie dagen in Zeeland.

![[IMG_20241023_041049_848.jpg]]

![[IMG_20241023_041106_603.jpg]]

![[IMG_20241023_041123_440.jpg]]

![[IMG_20241023_041140_991.jpg]]

![[IMG_20241023_041156_787.jpg]]

![[IMG_20241023_041212_8.jpg]]

![[IMG_20241023_041225_678.jpg]]

![[IMG_20241023_041243_384.jpg]]


