# 0113 zondag 13 januari 2019
Om te beginnen een paar foto’s van Els en Mercia.

![](Screenshot_2024-12-12-08-30-06-089_cn.wps.xiaomi.abroad.lite-edit.jpg)

Gisteren eindelijk, na twee jaar, de CD-kast geïnstalleerd. Dat had natuurlijk veel eerder moeten gebeuren. Misschien wel een beetje dankzij dit Gingko systeem dat het er nu echt van gekomen is.
Gisteravond de leesclub bij ons. We waren met z’n tienen, dankzij de terugkeer van Tjeerd en Kathleen. Het liep allemaal op rolletjes, inclusief de maaltijd. De gesprekken gaan natuurlijk alle kanten uit. Joan had net een staaroperatie achter de rug, gelukkig allemaal goed verlopen. Nog even teruggeblikt op onze gemeenschappelijke ervaring bij de Anglican Singers.
We lazen Old Filth van Jane Gardam. Positieve reacties. Zelf vond ik de sfeer vooral erg aangenaam. En ook de inkijk in de Engelse standenmaatschappij heel indrukwekkend.