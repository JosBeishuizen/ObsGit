# 0427 zaterdag 27 april 2019
Koningsdag. Anne is al vroeg vertrokken naar de Czaar Peterstraat. Naar de vrijmarkt in de Watergraafsmeer en daarna lunchen bij Sara en Toon. Ik ga daar ook naartoe als ze uitgevrijmarkt zijn. 

Afgelopen weekend was het Pasen. Prachtig lenteweer in Egmond. Cathrien en Mercia waren er ook maar moesten elke dag weer ergens heen waardoor het al met al redelijk onrustig verliep. Merca maakt grote vorderingen met de taal. Gebruikt onregelmatige voltooid deelwoorden zoals "geweest" en "gedaan". We deden een potje omdraaien met een stuk of 12 kaartjes en tot mijn verbazing wist ze veel kaartjes blindelings terug te vinden. Ik stond me voor het scheren in te zepen. Mercia vond het interessant maar riep op een bepaald moment verbasd: "Waar is je mond?". Mercia is erg in de nee-fase. Toen we woensdag aan het inpakken waren en ik met de kruiwagen met spullen naar de auto liep wilde Mercia mee op het loopfietsje. Dat ging natuurlijk langzaam door het mulle zand. Terug wilde ik haar in de kruiwagen zetten maar dat wilde Mercia niet. Ik heb het toch doorgezet, ook vanwege de tijd, en dat leverde een enorme bl√®rpartij op, de hele weg terug naar het huisje. Heel vervelend, had het anders moeten oplossen.

Bij de lunch hebben Mercia en Els gezellig gespeeld. Mercia wil Els steeds knuffelen maar heeft ook de neiging om Els te knijpen of in haar been te bijten. Jaloezie speelt een rol. Mercia heeft wel een beetje moeite om haar temperament in bedwang te houden. Thuis staat ze er weer parmantig bij met haar nieuwe step en haar nieuwe regenjasje. 

![[IMG_20241023_063501_207.jpg]]

![[IMG_20241023_063515_258.jpg]]

![[IMG_20241023_063530_335.jpg]]
