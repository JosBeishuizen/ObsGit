# 0503 vrijdag 3 mei 2019
Gisteravond het gesprek met Sam en Joan over het geloof. We spraken over het leven na de dood, angst voor de dood, God als iemand boven het rationele uitstijgend, de kracht van psalmen. Het waren steeds flarden van gedachten, goed om nog eens te vervolgen. Ook over de kinderen. Guus en Sanne zijn kerkelijk heel meelevend. Voor mij is de belangrijkste of beste omschrijving van geloven toch wel wat Van Kilsdonk zei, namelijk dat je God ontmoet in de ogen van een ander. Joan vond vooral troost in het samen zingen. Sam zocht naar steun in de angst voor de dood. 