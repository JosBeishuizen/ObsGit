# 0131 donderdag 31 januari 2019
Interview Tom Lanoye in Trouw
donderdag 31 januari 2019
Vandaag werd in Trouw aan Tom Lanoye gevraagd om tips voor wie dichter wil worden. Hij zei daarin: ‘ Vergeet niet te leven “Ooit, toen ik nog jong was, kreeg ik een advies van mijn collega Walter van den Broeck, destijds al een gevierde auteur. Als schrijver moet je één ding onthouden, zei hij: ‘Vergeet nooit te leven’. Dat leven hoeft niet per se seks, drugs en rock-‘n-roll te zijn. Integendeel, zulke wildheid is vaak maar opsmuk om iets te verhullen. Nee, het gaat er meer om dat je de grote thema’s in de ogen kijkt: liefde, wanhoop, verlies, angst, ouder worden, en uiteindelijk het mysterie van het leven, meer nog dan het mysterie van de dood. Het mysterie van het leven en het lijden, dat waar alle godsdiensten een antwoord op proberen te geven. Je hoeft echt geen coke snuivende rock-‘n-roller te zijn om daar iets over te kunnen zeggen. Ik heb te veel mensen gezien die van Hemingway het drankprobleem overnamen in de hoop dat het talent vanzelf zou volgen.’
Echt een heel waardevol advies. Kan ik dat nu (om 23:05) nog doen? Een preek van Jan Nieuwenhuis, dat is in ieder geval een serieuze poging. Trouwens de muziek die we in Wells hebben gezongen stuurt ook erg in de goede richting.