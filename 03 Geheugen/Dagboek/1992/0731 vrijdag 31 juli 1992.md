# 0731 vrijdag 31 juli 1992
9.25. Vanochtend hard gelopen, ontbeten, piano gespeeld, opgeruimd. <ins>Hoe opstaan</ins>. Opstaan: (1) na slaap, t.v., i.h.a. weer aan het werk, in beweging na stilstand. Benodigdheden: actieplan, stemmiing; zin hebben in wat de actie inhoudt, verder hefboom om inertie te overwinnen (tellen tot 10 werkt goed). Gevaren: concentreren op ongewenste toestand van onbeweeglijkheid, wordt sterk bevorderd door angst. Ander probleem: wachten tot zin "ontstaat". Renckens: anima mea, quare tristis est. Heb je inspiratie nodig om op te staan? Moet iemand je de hand reiken? God? H. Geest? Bij taakvoorbereiding hoort vragen om zegen. Bij opstaan hoort vragen om zegen voor de hele dag. Misschien is dat de beste remedie tegen angst. "Ver weg van U is het geen leven. U ontrouw zijn is niemand zijn". (2) Veel moeilijker is: opstaan na een val. Emoties die met een val gepaard gaan: woede, verlies van waardigheid, verontwaardiging, vernedering. 

Hoe gaat het bij Cathrien: hevige woede, naar binnen gekeerd, elk aanbod afslaan, tegelijk de aandacht sterk blijven opeisen. Je neemt haar op schoot, knuffelt haar. Ze blijft zich verzetten, afzetten. Dan volgt een hevige huilbui, overgave, spanning neemt af, catharsis. Ze blijft wel op haar punt staan, maar het belang neemt af. Ze klet zich nu vervolgens aan je vast, je mag niet meer weggaan, afhankelijkheid, zoeken naar geborgenheid. 

Er zijn dus fasen: (1) aggressie, woede, opblazen van het probleem; (2) catharsis, losmaking, ontspanning, meestal huilen; (3) het feitelijke weer opstaan. Deze situatie doet zich vaak voor in ruzies met Anne, maar ook tegenvallers op het werk. Omslagpunt bij Anne kan medelijden zijn. Ik voel mij gekwetst, sla terug (fase 1), waarop Anne zich terugtrekt. Dan kan ik mij ook terugtrekken waardoor een onaangename status quo ontstaat, die wat mij betreft vrij lang duren (dagen). Dit moet je meteen doorbreken door (1) proberen te blijven praten, terugtrekken is verboden!, (2) medelijden een kans geven. Inderdaad is terugtrekken in zwijgen een grote hinderpaal voor niet opstaan.

Keer je naar buiten, anderen kunnen je helpen de aandacht af te leiden van Het Grote Onrecht, dat je is aangedaan. Humor, relativeren zijn ook belangrijke middelen. Lachen om jezelf, dat doen veel mensen spontaan als ze een ander met hun neus in de slagroomtaart zien vallen. Even afstand nemen van de situatie kan ook erg helpen om het Grote Onrecht weer wat kleiner te maken. Daarvoor heb je toch eigenlijk ook de H. Geest nodig. Belangrijk is steeds: jezelf niet erg opblazen maar je meer op je omgeving concentreren. Loslaten: wie zichzelf geeft zal zichzelf vinden. Wie geeft wat hij heeft is waard dat hij leeft. "Laat je niet kennen/kisten" is ook een bekend gezegde. "Kisten": de situatie als Onveranderlijk Groot Onrecht beschouwen, er niet uit kunnen ontsnappen. Maak jezelf klein, dan wordt de zaak ook klein en kun je weer overeind klimmen. Wees blij als het weer gelukt is. 

zaterdag 25 juli
	strand, veel wind
	doorgefietst ri. Castricum
	Enkhuizen
zondag 26 juli
	naar de kerk
	waslijn gemaakt
	bezoek M&M
maandag 27 juli
	strand, vissen gemaakt
dinsdag 28 juli
	naar Camperduin
	Bezoekerscentrum Zandspoor
woensdag 29 juli
	wandeling met boswachter
	strand en picknicken
donderdag 30 juli
	strand
vrijdag 31 juli
	strand barbecuen
zaterdag 1 augustus
	ochtend: VULO stuk
	bezoek Bert en Marcel Spaai
	strand
zondag 2 augustus
	ochtend: VULO stuk
	bezoek Albert & Marion
	Onno & Ineke
	Duinvermaak
maandag 3 augustus
	bezoekerscentrum De Hoep
	Johanna's Hof
	bezoek Harry
dinsdag 4 augustus
	's ochtends naar fam. Koeman
	's middags (fiets stuk) naar strand EaZ
woensdag 5 augustus
	ochtend: achterkant huisje geschilderd
	middag: spelletjes gedaan
	avond: orgelconcert
donderdag 6 augustus
	ochtend: zijkant en voorkant
	middag: strand, prachtige golven!
	avond: schilderwerk afgemaakt
vrijdag 7 augustus
	middag: met fam. Kok op strand gepicknickt
zaterdag 8 augustus
	ochtend: huisje zijkant en schuurtje geschilderd
	middag/avond: met Florence/Alfred gefietst, aan het strand gegeten
	Tropische dag (34Â°)