# 0511 maandag 11 mei 1992
Angst werkt zo ontzettend verlammend. Je krijgt er een soort Parkinson syndroom van. Zou dat bij Sara ook een rol spelen? Opnieuw veel gebeurd sinds 6 maart.

Het huisje is klaar en met Pasen (20 april) ingewijd. Vandaag gaan Pa en Jan ON het schuurtje eraan bouwen. Voor details zie schrift huisje. 

Anne's herstel is voorspoedig verlopen. Ze werkt weer drie van de vijf dagdelen.  Zaterdag waren er voor het eerst sinds tijden weer strubbelingen tussen ons. Een dag een gespannen sfeer en prompt kreeg ze weer last van haar rug. Bevestigt mijn idee dat het rugprobleem mede door mij is veroorzaakt. Ik probeer nu zoveel mogelijk spanning weg te nemen en niet al te nadrukkelijk te ondersteunen waar mogelijk (zie [[0113 maandag 13 januari 1992|13 januari]]). Nu weer werken aan een goede week. Streng voor mezelf, niet teveel angsthazerigheid. Per half uur plannen en naar buiten toe ontspanning.