# 0722 woensdag 22 juli 1992
20.20. Zonde: tijd die verloren gaat aan onnutte zaken? Niet een begrip dat je vastpint en dat gekoppeld is aan schuld maar eerder een analyse die energie moet geven voor de toekomst: hoe het handiger aan te pakken. Ook de kansen grijpen om te werken aan de kinderen, aan Anne, vrienden en familie. Momenten niet voorbij laten gaan. Werken aan de muziek, aan het huisje, aan de psychologie, kortom aan jezelf. Dingen nalaten, laten staan. Bijv: verkeerde boeken lezen, verkeerde stukken in de krant, verkeerde t.v.-programma's, verkeerde gesprekken voeren, dat vooral! Op het werk, geleuter over anderen, daar kan echt flink op bezuinigd worden. Wat wel kan: op vrijdagmiddag een biertje drinken  in de stad. Eigenlijk alleen leuke dingen doen! Ook bezuinigen op de computer. Het komende jaar alleen leuke dingen doen. Hier in Brussel idem. 