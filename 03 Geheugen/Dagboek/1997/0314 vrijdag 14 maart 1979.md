# 0314 vrijdag 14 maart 1979
Gisteren met een kater naar huis omdat mijn voorstel voor een dynamische kennisbasis zou zijn afgewezen. Thuis bleek Cathrien met haar CITO-toets in het 97ste percentiel terecht gekomen te zijn. Dat is dus een heel goede score. De weg naar het Ignatius is nu vrij. Toch kostte het mij moeite om er echt van te genieten vanwege die zeperd. Na diep nadenken vanochtend tot de conclusie gekomen dat je eigen integriteit en zelfrespect altijd belangrijker is dan wat dan ook, want de basis voor liefde voor een ander. Blijkt mijn voorstel door het college helemaal niet te zijn afgewezen, integendeel, met een positief advies doorgestuurd naar de U-raad die er nog over gaat vergaderen. Alle sores dus voor niets geweest. 

Vanmiddag een prima college gegeven ter voorlichting aan middelbare scholieren. Het kennis-verhaal leent zich wellicht voor een “module” in het kader van de vwowo-activiteiten. Veel belangstelling: twee volle collegezalen, toch zo’n 600 mensen, inclusief de ouders.

Al met al mijn doelen voor vandaag geenszins gerealiseerd. De hele ochtend bezig geweest met de voorbereiding voor het college.

