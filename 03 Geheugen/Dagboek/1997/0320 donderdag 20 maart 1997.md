# 0320 donderdag 20 maart 1997
Sara beleefde gisteren een nare dag. Ze had haar spreekbeurt over keramiek goed voorbereid. Flink gerepeteerd met Gerrie, Anne en mij. Gisterochtend werd ze met misselijkheid wakker. Kokhalzen boven de w.c. Uiteindelijk niet naar de schooltuin gegaan. Om half 11 toch naar school, ze wilde per se de spreekbeurt houden. Heel erg zenuwachtig, half huilend, bang een r.v. te halen. Wat prompt gebeurde. Tot groot verdriet van Saar. Hadden we de zaak moeten afblazen? Sara wilde zelf graag doorzetten. De kritiek was dat ze te zacht praatte. Daar kunnen we dus meer aan doen. Het oude probleem van de faalangst duikt toch weer op.