# 1219 vrijdag 19 december 1997
Het is nu 13:10. Op weg naar Leiden. Als het me lukt om de volgende zaken voor de Kerst in orde te maken:

- vijf gulden terug geven aan Pascal

- luidsprekers weer in orde krijgen

- bureau thuis opruimen

- bureau in Leiden opruimen

- artikel de deur uit

- lijst van stellingen voor Onderwijspsychologie

- voorstellen naar faculteit

- feedback Marian Peters

- feedback Brigitte Witmus

- feedback stageverslag Brigitte

dan ben ik een tevreden mens.

Voor de kerstvakantie reserveer ik leeswerk: collegestof, artikelen.

Verder onderzoek ik hoe ik tot een betere time management kan geraken. De meeste dingen weet ik wel, maar doe ik niet.

Hoewel Theo Thijssen anders adviseert (zie “Niet te diep denken - dan is er van het leven nog wel een opeenvolging van suksesjes te maken.

Maar anders - wat een gruwelijke machteloosheid, zodra het Leven maar éven ernstig tegen ons wordt!

Beuzelarij, beuzelarij, àl dat gedoe van ons.” ). Wij naderen Leiden. Misschien vanavond wat bespiegelingen. In ieder geval een kerstgroet naar JW&T en Frank Garnier bellen.