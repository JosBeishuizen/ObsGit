# 0817 zondag 17 augustus 1997
Een zeer zomers weekeinde in Egmond. Berend logeert bij de fam. Grapperhaus in verband met de verjaardagspartij van Wim Ostendorf. Sara is met Eva op kamp in Groet (athletiekvereniging). Cathrien geniet dus met volle teugen van de rust. Gister een mooie fietstocht gemaakt naar Petten. Gisteravond op het strand gegeten bij strandtent v/h Nordafina (nu Noordeinde). Morgen begint Cathrien op het Ignatius gymnasium. 

Gisteravond Dirk op bezoek, samen met Gert en Irma. Het verhaal bevestigt op een aantal punten onze ideeën. Het blijkt dat Dirk en Elzemien al een aantal jaren geleden formeel zijn gescheiden. Ze leefden ook al lange tijd gescheiden van tafel en bed. Elzemien verwijt Dirk dat hij geen goede vader voor zijn dochters is geweest. Elzemien blijkt zelf enkele affaires gehad te hebben, waaronder een twee jaar durende relatie met een collega. Dat heeft zich zes jaar geleden afgespeeld. Het was zo ingrijpend dat Dirk haar voor de keuze heeft geplaatst. Ze heeft toen voor Dirk gekozen en de relatie verbroken. Toch is het sindsdien volgens Dirk niet meer echt goed gekomen. Ze maakt de laatste tijd een manische en ontoegankelijke indruk, ook op haar vriendinnen Sofie en Renske. Ze lijkt in de war. Dirk vertelde dat ze laatste tijd thuis onafgebroken aan de telefoon zat. Hij ervoer dat er sinds haar vertrek een geweldige rust in huis was gekomen. Er is op dit moment niet een vaste partner. Eén ding is zeker: ze hebben er samen een verschrikkelijke puinzooi van gemaakt, letterlijk en figuurlijk. Dirk probeert nu Djoeke in het gareel te krijgen: huissleutel ingeleverd, een vrijer tegelijk in huis, om 10 uur de deur uit.
