# 0903 woensdag 3 september 1997
Weer aan het werk. EARLI-conferentie was een succes. Ons symposium werd zeer gewaardeerd. Verder nuttige contacten onderhouden of gelegd. Uitgebreid op stap geweest met Frans, Robert-Jan Simons en enkele promovendi van hem. Schitterende zonsondergang gezien bij kaap Sounion. Gedanst met Kirsti Lonka! Zondag ochtend teruggekomen. In de taxi naar het vliegveld zei de chauffeur: Diana, morto, Paris, Mercedes. Het verhaal was met deze vier woorden ongeveer duidelijk. Tragische dood na achtervolging door papperazzi. Sara moest ervan huilen en heeft nu een aantal foto’s uit de krant geknipt en in een mapje gedaan. Twee foto’s hangen bij haar hoofdeinde bij het bed. Vanavond verder.