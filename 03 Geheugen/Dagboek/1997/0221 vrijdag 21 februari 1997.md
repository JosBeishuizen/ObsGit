# 0221 vrijdag 21 februari 1997
Cathrien heeft deze week de CITO-toets gemaakt. Ze heeft de taak heel rustig aangepakt en, naar het lijkt, goed uitgevoerd. Gisteravond hebben we een aantal bladzijden doorgelopen. Steeds een of twee slordigheidsfoutjes. Dat moet wel goed aflopen. Ik vond het zelf erg spannend. Vooral als testcase voor de manier waarop Cathrien dit soort situaties aanpakt is het goed afgelopen. Aart vertelde gisterochtend aan het begin van de derde sessie dat hij leerlingen die erg veel fouten maken of evidente slordigheden begaan wel even wijst op het feit dat er iets misgaat. De belangen van de school staan uiteindelijk ook op het spel!

Gisteravond een gesprek met Henk Wilke. In verband met de leerstoel Algemene Psychologie. Zijn taxatie van mijn kansen: 1. Top functieleer man/vrouw (is er vermoedelijk niet). 2. Goede onderzoeker (van buiten, nu nog nog onbekend). 3. Wolters/Beishuizen. Vooral belangrijk: organisatietalent. Mijn punt: goede schoolmeester: niet relevant, daar zijn er veel meer van. 

W. looft mijn rol in COP, is minder tevreden over mijn bijdrage aan CABA en Uitwerkingscommissie. Zijn analyse: verkeerd gezelschap. Ik had eerder aan de bel moeten trekken. Ik heb dat in feite gedaan, maar kennelijk niet duidelijk genoeg. Moet wat dat betreft dus veel duidelijker naar buiten optreden. Ook in mijn relatie tot Kohnstamm. Het is duidelijk: K. valt mij af in DAC. Waarom? Mijn analyse: tutoraat, en verder weg liggend: onderwijspsychologie. Ik moet ook duidelijker afstand nemen van Wim Weijzen. Dat valt mij zeer zwaar.