# 0810 zondag 10 augustus 1997
Het is 08:34 uur. Al weer een stralende ochtend in Den Nul. Bij de boer hier verderop zijn de koeien één voor één in optocht de schuur uitgelopen. Nu verspreiden ze zich over het weiland. Het verhaal van Annette over de toedracht van de scheiding van Dirk en Elzemien heeft bij mij een wrange indruk achtergelaten. Elzemien die Dirk in Italië op zijn vakantie met Josje opbelt en vertelt dat ze hem in de steek laat. En dan nog wel voor een ander. Als je bedenkt dat de hele constructie van Laura bij Wim en Annette ontworpen is omdat Elzemien haar kleindochter niet kon missen dan vraag je je af of ze op dit moment nog wel bij zinnen is. 

Nu nog even het lied voor Paul en Ingrid in orde maken.
