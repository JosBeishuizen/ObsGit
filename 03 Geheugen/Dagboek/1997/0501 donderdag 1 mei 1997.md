# 0501 donderdag 1 mei 1997
Het is nu 07:38. Vanuit Alkmaar op weg naar Leiden. Ziekenboeg in Egmond. Sara is weer hersteld. Berend heeft maandag en dinsdag zijn portie gehad (overgeven en diarree) en Cathrien lijkt nu aan de beurt. 

De zon prikt door de ochtendmist heen. Het belooft een mooie dag te worden. De ooievaars die in Zuid-Afrika overwinteren en in Polen broeden, hebben besloten om terug te keren naar Zuid-Afrika, vanwege de kou in Polen. Klimaatsveranderingen? Wie zal het zeggen. 

Proberen deze maand een paar een Voskuiliaans dagboek te schrijven. Minutieuze beschrijving van de details van het moment. 