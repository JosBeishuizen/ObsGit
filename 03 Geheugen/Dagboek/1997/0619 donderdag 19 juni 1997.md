# 0619 donderdag 19 juni 1997
Begin van de laatste werkweek. Wegens problemen met de HyperCard stack is dit dagboek weer omgezet tot Word file. Zo blijft het. Gisteravond conflict met Anne over de eventuele komst van Harry naar Frankrijk. Anne wil hem er gewoon niet bij hebben. Daarover teleurgesteld. Misschien heeft ze zich in het gesprek wel bedacht. Het laatste wat ze zei was: je hoeft Harry niet af te bellen. Eigenlijk moet ik dat accepteren. Gerry gaf aan niet te willen komen vanwege de hoge reiskosten. Mijn voorstel is om de kosten voor onze rekening te nemen. Nog even met Anne bespreken. 