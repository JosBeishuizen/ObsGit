# 0506 dinsdag 6 mei 1997
Op Bevrijdingsdag gezellig bezoek van fam. Boelens. Christien is hier een nachtje blijven slapen en Berend is mee naar Den Haag. Vanavond ruil ik de zaak weer om als ik college ga geven in Leiden voor de avondstudenten.

Ik vroeg zondag aan de kinderen wanneer ze zich vrij voelden. Cathrien: als ik in Egmond ben of als ik een boek lees. Berend: Als ik in Egmond ben. Sara: Ik voel me in Egmond niet vrij omdat ik daar ook mijn tanden moet poetsen en moet viool spelen.

Berend heeft zaterdag van de 75 gulden van opa een stuntvlieger gekocht. Zondag ingewijd op het strand. Het ging beter dan we dachten. Prima windje. De vlieger bleek goed te besturen. Een nieuwe attractie erbij in Egmond.

