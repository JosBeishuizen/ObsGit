# 0302 zondag 2 maart 1997
Terug uit Egmond. Eerste nacht van dit jaar daar doorgebracht. Het voorjaarsweer viel enigszins tegen. Toch heerlijk om er even uit te zijn. Stortbak van de w.c. was gebarsten. Enigszins gerepareerd met siliconen kit. Moet aan de rechterkant nog een keer. 

Ik las zojuist een stukje van dit dagboek uit januari 1995, twee jaar geleden. Je realiseert je hoe gezellig het aan het worden is met de kinderen. Hoezeer je ze begint te leren kennen. Cathrien die nu wat stil is en aarzelt over de vervolgschool: Ignatius of Vossius. Sara die steeds meer voor zichzelf opkomt en niet zo gauw bij kritiek uit het veld geslagen is. Ze gaat steeds beter viool spelen. Berend die twee keer gitaar heeft gespeeld. Puntjes verdienen om voor te raken op Cathrien en Sara. Ik probeer Berend een beetje te coachen in het uitvoeren van werkjes. Hij is nog steeds erg met zichzelf bezig. Is dat de leeftijd?

Anne Carien loopt nog dikwijls erg achter zichzelf aan. Moet dit, moet dat. Heeft vervolgens het gevoel dat de tijd veel te snel gaat. Kan ik haar helpen een andere koers te varen? Zal er vanavond opnieuw met haar over proberen te praten.

Voor mezelf weet ik dat ik meer aan anderen kan geven als ik meer aan mezelf geef. Anne probeert mij dikwijls op verkeerde momenten voor haar karretje te spannen. Brengt mij uit mijn evenwicht, creÃ«ert stress. 
