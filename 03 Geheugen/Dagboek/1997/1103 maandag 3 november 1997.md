# 1103 maandag 3 november 1997
Gistermiddag liep ik in de Rode Hoed toevallig Jan Petrie tegen het lijf. Hij vroeg je zijn hartelijke groeten over te brengen. Hij was blij te horen dat het goed met je ging. Ik heb iets verteld van het project met Ton en je contacten in Engeland. 

Toen ik vroeg wat hij deed vertelde hij dat hij drie geleden bij de VU is weggegaan. Hij is op dit moment accordeonist bij het Huizer Mannenkoor, en speelt daarnaast met een vaste zanger in Amsterdamse kroegen, "de klok van Arnemuiden", etc. Toen ze hem vroegen bij het mannenkoor was zijn eerste reactie: "Ik kan helemaal niet accordeon spelen!". Dat vond men geen bezwaar: "We zingen zo hard dat ze je toch niet horen". Intussen heeft hij voldoende vaardigheid verworven. Hij heeft ook zijn praktijk als therapeut beÃ«indigd. Ik reageerde enigszins verbouwereerd op dit verhaal en herinnerde hem eraan dat hij in zijn praktijk veel mensen gelukkig heeft gemaakt. "Nu maak ik nog veel meer mensen gelukkig", was zijn antwoord.
