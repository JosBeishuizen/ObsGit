# 0117 vrijdag 17 januari 1997
Het is nu 05:33. Nog maar weer eens een kleine analyse van mijn manier van werken. Er zijn een paar uitgangspunten.

1. Doelgerichtheid. Geen vage doelomschrijvingen, maar concrete. Je moet een doel kiezen en daarover even nadenken, zodat je er zin in krijgt om het te realiseren. En zodat het je aandacht gevangen houdt, zodat je niet voortdurend afgeleid wordt.
2. Tijdslimiet stellen: op dat moment wil ik dit doel gerealiseerd hebben. Of: tot dat moment wil ik aan dit doel werken, daarna ga ik aan het volgende doel werken.
3. Langzaam beginnen. Jezelf de tijd gunnen om geleidelijk aan in de ban van de taak te raken. 
4. Alle handelingen met zorg uitvoeren. Plezier beleven aan zorgvuldigheid op de vierkante millimeter. Dat werkt heel motiverend. 

Nog even over Cathrien. Ze moest woensdagavond opeens huilen. Maakte zich zorgen over Berend. Dat Berend â€˜s ochtends zo humeurig was en dat hij zo vaak met een raar stemmetje sprak. Of Berend niet bezig was om een beetje gek te worden...

