# 0208 zaterdag 8 februari 1997
Ziekenboeg. Cathrien is de hele week ziek geweest. Ook wel een beetje schoolziek, aan het eind. Berend vanaf woensdag met hoge koorts in bed. Toch vanochtend, net als Cathrien en Sara, meegedaan aan de schaatsproef op de Jaap Edenbaan. Vanavond zonder koorts en weer met veel praatjes naar bed. Sara vanmiddag stevig overgeven en zonder eten en praatjes naar bed.

Berend vroeg in bed: Zitten er allemaal vakjes in je hoofd? Bijvoorbeeld voor vroeger, nu en de toekomst? Of voor voertuigen en voor woningen?