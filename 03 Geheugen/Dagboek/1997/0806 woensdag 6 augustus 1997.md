# 0806 woensdag 6 augustus 1997
Het  is nu 17:39 uur, Schiphol. Tegenover mij vraagt een passagier: “Gaat deze trein naar WTC?” Op mijn korte “ja” sprong hij onder een hartgrondig “shit” overeind, nam nog een laatste vertwijfelde slok bier en sprong de trein uit. Nog meer passagiers zitten verkeerd. Kijk, weet je wat het is: Je moet ophouden tijd te besteden aan onnutte zaken. Ga onnutte zaken uit de weg. Breng je zelf niet in bekoring. Laat anderen je niet in bekoring brengen. Kies nuttige omstandigheden. Kies nuttige boeken, vrienden, activiteiten. Houd je aan gemaakte keuzes. Blijf denken aan gemaakte keuzes zodat het gemakkelijker wordt om je eraan te houden. Van die dingen. Vanavond naar Kees en Janne.