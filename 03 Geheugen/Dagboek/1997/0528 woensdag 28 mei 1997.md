# 0528 woensdag 28 mei 1997
Moeilijke periode wegens overstelpende drukte. Dit leidt tot spanningen met Anne. De wortel van het kwaad zit hier in dat ik door de stress erg onzeker ga worden. De onzekerheid ontstaat door de verlaging van de sense of control. Eigenlijk moet je onder stress juist meer aandacht gaan besteden aan de versterking van het controle-gevoel, of althans van de rationeel antwoord op de werkdruk. Hoe heet dat ook weer in Boekaerts & Simons?

Problem-focused: change stressor through direct actions or problem solving.

Emotion-focused: change self through activities that make one feel better but do not change the stressor.

Cognition-oriented: probleemsituatie “anders” interpreteren, zodat een oplossing wordt gevonden, of de situatie niet langer als probleem wordt gezien.

Al met al ben ik overgevoelig voor kritiek. Daardoor ben ik geneigd om kritische geluiden van Anne onmiddellijk uit te vergroten. Dat leidt dan weer tot een overreactie, irritatie, die escaleert tot ruzie.

Hoe doorbreken we dit alles? Zelfvertrouwen versterken door: meer te doen aan sense of control en aan oefening van bewuste aandacht. Sense of control versterken door: 1. genoeg nachtrust, 2. overzichtelijke planning: een doel per dagdeel. Het doel vanavond: reactie op mail Jan Willem.

