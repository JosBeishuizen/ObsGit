# 0422 zaterdag 22 april 2000
15:48	Overal komen geluk en genade
mij tegemoet, mijn leven lang.
En altijd kom ik terug in het huis
van de Heer, tot in lengte van dagen.

Stille zaterdag in Egmond aan Zee. Zacht weer, een oase van groen waar het goed rusten is. Moeilijk om de positieve kant van het leven als speelveld te blijven kiezen. Terugkeren in het huis van de Heer, dat zou ik wel willen. Moeilijk ook om dat de kinderen voor te leven. Ik put meer voldoening uit werken dan uit praten. Althans, er is een tijd van werken en een tijd van praten. Nu een tijd van rust. Toch proberen door te concentreren op het hier en nu. Veel aanloopjes te nemen. De combinatie van Willen, Genieten en Liefhebben moet het zijn. Denk ik. En de humor mag vooral niet ontbreken. O.K.
