# 0814 woensdag 14 augustus 2000
18:47	We zijn weer thuis na een stranddag. Een week Gerrie en Daan en nu nog een week met z'n vijven. Het was erg gezellig met G en D. Tochtjes gemaakt naar Barga en Bagna di Luca, naar Lido di Camaiore, en natuurlijk diverse malen naar Lucca. 's Avonds gezellig gepraat. Van Gerrie's relatie met Ischa Meijer waren we op de hoogte maar dat ze ook nog een keer met Harry Mulisch naar bed is geweest was een nieuwe bekentenis. Dankzij G en D konden we twee keer een rondje hardlopen over de wallen van Lucca en hebben we zaterdagavond met z'n tweeÃ«n gegeten bij A Palazzo. Vooral de uitgebreide antipasto was weer heel smakelijk. We waren er eerder al met z'n allen geweest. 

Anne vindt niet dat gebrek aan zelfvertrouwen een typische makke van mij is. We waren het er wel over eens dat ik er te weinig aan doe om het mezelf naar de zin te maken. Het klinkt allemaal erg new age achtig maar het is wel waar dat ik niet genoeg zorg voor mezelf. Probeer er meer aan te doen, en het lukt wel een beetje. Nachtrust nog niet geheel hersteld maar wordt wel beter. Iets vreemds: trillende voet, ook 's nachts. Restless leggs, oid. Iets aan proberen te doen. 

Iets anders: ma van Remmen is vandaag geopereerd: nieuwe slagader in ene been door verplaatsing van ader uit andere been. We hopen dat het allemaal gelukt is. Vandaag geen telefoontjes gehad, dus in ieder geval tijdens de operatie geen complicaties. We zullen er vanavond meer over horen.

Moeder is verhuisd van de Frederik Hendriklaan naar de Dillenburg. Ze klonk opgewekt door de telefoon dus ze lijkt de overgang overleefd te hebben. 

Auto rijdt nog steeds. Morgenvroeg ga ik ....
