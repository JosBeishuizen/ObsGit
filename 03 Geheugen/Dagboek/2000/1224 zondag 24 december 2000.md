# 1224 zondag 24 december 2000
Gisteravond was het kerstmaal heel gezellig. We zijn aan een soort kerstvierdaagse bezig. Gister dus thuis het kerstmaal gevierd. Gister overdag met de kinderen de boeken weer gedeeltelijk teruggezet. Weet nu hoe ik mijn kamer verder in moet richten. En ga dat de komende week doen. Verder vanavond naar de kerk, morgen naar Deventer, dinsdag komt Willem om 12 uur koffie drinken, dan daarna naar Gerry. Woensdag rustig. Donderdag komen Sam en Marga. Ik voel een soort opgewektheid die ik in twee jaar niet gehad heb. Verder las ik gisteren iets over een zgn. andropauze: structurele verlaging van de testosteronspiegel met als gevolg problemen met sex, stemmingswisselingen, krachtsverlies, moeheid en nog een paar narigheden, die ik de afgelopen twee jaar heb ondervonden. Zou het allemaal een beetje met elkaar samenhangen? Ook de problemen met mijn gebit? Ik ga geloof ik maar eens een dokter opzoeken. Nu even verder werken aan het tentamen Ontwikkelingspsychopathologie. En iets lezen! Wat? Hargreaves over de muzikale ontwikkeling.