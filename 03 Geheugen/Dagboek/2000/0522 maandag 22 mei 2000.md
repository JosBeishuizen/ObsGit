# 0522 maandag 22 mei 2000
12:27	Het aardige van deze groep is dat er veel tolerantie van afwijkingen van het gemiddelde bestaat. Zo zijn er drie meisjes, Eva Roos, Nicolien van Peursen en Shona Kalkman, die zichzelf de studjes noemen, en ook in die rol geaccepteerd worden. Gewoon omdat ze zichzelf zijn. Dat geldt geloof ik vooral voor Shona, die volgens sommigen veel op Cathrien lijkt. Ik vind het eigenlijk een ontdekking dat bij jezelf blijven zo indrukwekkend kan zijn. Eigenlijk is dat ook een heel goede eigenschap van Pascal, hoewel tegelijk een van zijn grote problemen in de relatie met zijn Jessica. Pascal is de grote pleaser van het paar, en wil daarvan af. Hij is opnieuw in een band gaan spelen, en claimt met name in het weekend tijd om met zijn band te kunnen optreden. 
