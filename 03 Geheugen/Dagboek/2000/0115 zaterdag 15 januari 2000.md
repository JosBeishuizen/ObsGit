# 0115 zaterdag 15 januari 2000
10:58	Zit nu achter mijn bureau. Cathrien heeft gisteravond haar hele klas te eten gehad. Iedereen zag er perfect gekleed uit. Heel gezellig. De jongens hadden er uiteindelijk toch wel wat moeite mee om het decorum te handhaven. Maar ik geloof dat het een geslaagde avond was. 

Volgens AC wordt dit jaar een beslissend jaar voor mij. Belangrijke veranderingen zullen zich voltrekken. Ik moet het allemaal nog zien. Maar ik zou eigenlijk wel graag iets echt heel anders gaan doen. Wat het praktische betreft: ik zou eigenlijk veel meer willen lezen en schrijven, zonder een saaie studeerkamergeleerde te worden. Lezen en schrijven moeten wel hand in hand gaan. Als ik nu eens met mezef afsprak dat ik elke dag in ieder geval één a4-tje (300 woorden?) schreef en 5 blz. las. Zou dat wat zijn? Ik  ga het eens proberen.

Verder wil ik wat mezelf betreft een verbeterde doorstroom van de energie. Ik heb voldoende energie in huis. Laat het alleen niet goed naar buiten komen. Een positief zelfgevoel zou op mijn 49e geen onverdeelde luxe zijn. Ik ga daar toch eens aan werken. 

Ik ga nu mijn kamer veranderen, zodat ik daat met meer plezier kan werken. Radio eruit. Misschien een paar eenvoudige boxen kopen die ik op de computer kan aansluiten. 
