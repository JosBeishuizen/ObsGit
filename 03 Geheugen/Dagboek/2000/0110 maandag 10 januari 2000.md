# 0110 maandag 10 januari 2000
08:42	Op weg naar Leiden. Vannacht goed geslapen na telefoontjes gisteravond met Jeroen van MerriÃ«nboer en Wim Jochems in Maastricht om ze te vertellen dat ik niet kom naar de OU. Argument: spagaat. Tussenoplossing gaat niet werken. Dus: of verhuizen of niet doen. Ze waren teleurgesteld en toonden begrip. Een telefoontje van jou en we zitten weer aan tafel, zei Wim Jochems. Ik ben zelf ook erg teleurgesteld, maar ook wel opgelucht dat ik zelf het besluit heb genomen. Nu dus achter loopbaanadvies aan. En nagaan of ik sabbatical kan regelen. Nu aan de slag.

17:31	Op weg naar huis na een verprutste dag. Koppijn gekregen na vergadering tussen de middag. Teveel geklungel met computer. Teveel gestoord. Vanavond nog een uurtje proberen te scoren. Definitief besluit: schrijven niet meer op mijn kamer. 

Wat bedacht ik vanmorgen? Dat ik gewoon niet wat nuchterder met de werkelijkheid om ga. Er zijn zoveel dingen waaraan je niets kunt veranderen, er zijn zoveel dingen waaraan je wel iets kunt veranderen. Werk nou gwoon aan de laatste categorie. Begin aan taken, zonder te wachten  op het vuur. Meestal, bijna altijd, ontstaat dat al doende.  Werk aan AC en aan de kinderen, zij bevinden zich binnen je horizon. Ze zijn trouwens ook nog veel liever en meer mens. Werk aan je vrienden, bel vanavond met Sam en Kees. Maak een afspraak met Kees.
