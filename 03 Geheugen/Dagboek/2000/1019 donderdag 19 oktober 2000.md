# 1019 donderdag 19 oktober 2000
09:55	In Egmond. Het lijkt bij tijd en wijle op een echte depressie, waar ik me in bevind. Symptomen: lamlendigheid, gevoel tot niets te komen, bij de minste of geringste tegenwind totaal uit het veld geslagen, geen veerkracht, snel geïrriteerd, moe, geen concentratie, schuldgevoelens, koud gevoel, nergens lol in, niets om je op te verheugen.

Hoe gaan we ons te weer stellen? In de eerste plaats maar eens alle seinen op rood zetten. Dat wil zeggen: zeer bewust proberen te leven, geen uitspattingen, proberen er een schema in te brengen, geen emoties, ruzies proberen te vermijden. Op de computer alleen doelgericht werken. 

Verder actief proberen te zijn, niet gaan zitten staren. Er tegenaan, van 's ochtends vroeg tot 's avonds laat. Geen gezeik en geen zelfmedelijden. 

Steeds proberen één activiteit te bedenken waarop je gaat verheugen, één doel, en één ding om te vermijden. 

Input: bijbel, creatiespiraal, groene boekje.
