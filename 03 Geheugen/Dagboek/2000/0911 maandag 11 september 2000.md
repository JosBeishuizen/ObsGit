# 0911 maandag 11 september 2000
09:43	Beginnen aan schrijfochtend in Egmond. Mijn zelfvertrouwen is het afgelopen anderhalf jaar eigenlijk totaal verdwenen. Alleen als ik met anderen praat bestaat het nog een beetje. Maar tegenover AC en tegenover mezelf is het er totaal niet meer. Ik moet dat proberen te herwinnen. Afzondering is daar op zichzelf heel heilzaam voor. Vandaag proberen een rustige schrijfochtend te realiseren en vanmiddag wat lees- en beoordelingswerk te doen. Voor het schrijven is vrij essentieel dat je over enig zelfvertrouwen beschikt. Proberen te herwinnen door stug door te schrijven.
