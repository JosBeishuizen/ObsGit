# 0112 woensdag 12 januari 2000
10:22	Steeds kleine stapjes in de richting van het doel zetten. En niet te veel aandacht opeisen voor jezelf. Goed zo. 

Saar wil naar het Ignatius. Door mijn lidmaatschap van de m.r. kon ik gistermiddag naar de nieuwjaarsborrel, alwaar ik meteen bij de rector, Hans Buijze, en de afdelingsleidster, Sietske Padding, de zaak heb aangekaart. Vooral Sietske reageerde heel positief. Vanochtend een gesprek gehad met Saar. Beeld bevestigd. Morgen gaat Saar twee meelopen met 1c, aan de hand van een heel aardig meisje, Vita. Het grote probleem is Hagar, Saars vriendin. Saar dreigt af te haken omdat Hagar niet mee mag.
