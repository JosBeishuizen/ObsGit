# 1023 zondag 23 oktober 2000
15:02	Zojuist de opknapbeurt van mijn kamer en Berends kamer besproken. Het komt er op neer dat ik de komende vier weken totaal niet meer kan werken hier thuis. De paniek slaat toe. Daarbij komt dat Oosterhuis ook nog eens dramt dat hij een miljoen wil hebben om een huis te kopen. Hoe moet dit allemaal? Waardoor raak ik zo in paniek? Omdat ik niet overzie wat voor werk het allemaal met zich meebrengt. Ik had me het sabbatical voorgesteld als een periode van rust en bezinnning. Het is duidelijk dat ik die hier thuis nu wel kan vergeten. Ik moet dus echt naar een andere ruimte uitzien waar ik de komende twee maanden kan gaan werken. Nu gaat alles finaal door elkaar heen lopen. Hoe krijg ik dat voor elkaar? Ik weet het echt niet? Ontspannen met Anne in de buurt is voortaan absoluut verboden! Niet meer naar de tv kijken! 's Avonds om 11 uur naar bed. Geen gezeur en gezeik! 's Ochtends om kwart over 6 opstaan en niet meer in bed kruipen!! Ik ga morgen even op de UvA kijken, Roeterstraat, of ik daar een werkplek kan vinden. Verder moet ik per week en per dag precies plannen wat ik af wil hebben, en daar zonder in paniek te raken aan werken. Geen rust, dat is duidelijk. Maar dan van nu af aan ook niet meer hier thuis rondhangen. Dat geeft een totaal verkeerde indruk. 

Goed, dan nu maar een weekplanning maken. Daarna een dagplanning.
