# 1210 zondag 10 december 2000
11:46	Even opschrijven wat ik gisteren van Ren√© Diekstra op de radio hoorde. Hij had van een Thaise arts geleerd dat geluk is als een huis met kamers. Je hebt een kamer voor je werk, een kamer voor zingeving, een kamer voor je lichaam, een kamer voor je hobbies, een kamer voor je relaties. Geluk is als je regelmatig tijd in elke kamer doorbrengt. Een evenwicht hebt in je tijdsbesteding. Wel een mooie gedachte voor het sabbatical. Ik pas dit even op mezelf toe en geef de kamers ook meteen even namen, terugdenkend aan de Groene Allee. 

Keuken: huishouden, schilderwerk, boodschappen, reparaties, etc.
Woonkamer: gezin, vrienden
Voorkamer: lezen, muziek
Serre: schrijven
Slaapkamer: relatie met Anne
Badkamer: lichaam
Werkkamer beneden: werk
Goochelhok: zingeving.

Vandaag ben ik al in de keuken geweest (ontbijt, vloer van mijn kamer en Berends kamer in de olie gezet). Verder in de slaapkamer: met Anne gepraat. Verder in de woonkamer: ontbijt. Verder in de voorkamer: muziek. Ik ben nu in het goochelhok aan dit dagboek aan het schrijven.

Ik wil nog in de werkkamer (sheets Brussel), in de voorkamer (piano spelen, krant lezen), woonkamer (Ineke ten Broeke bellen ivm overlijden tante Jannie, Harry mailen, Sara helpen met huiswerk), naar de badkamer (hardlopen).

Drie opbeurende gedachten:
- niet veel last van mijn kies, morgen wortelkanaalbehandeling
- ontbijt was gezellig
- werken met kamers lijkt positief.
