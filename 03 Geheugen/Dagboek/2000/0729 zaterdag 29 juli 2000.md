# 0729 zaterdag 29 juli 2000
21:34	Aangekomen in Lucca, of eigenlijk in Gignano di Brancoli. Een schitterend huis op de heuvel. Erg hoog, met een zeer kronkelig weggetje naar boven. Maar een prachtige tuin met grasveld, een lindeboom(pje) met een tafel eronder. Genoeg kamers en bedden voor iedereen. De meisjes slapen boven, evenals Berend die de tv op zijn kamer heeft. Er loop hier een klein poesje rond, Pino, dat onmiddellijk de harten van de kinderen heeft gestolen.
