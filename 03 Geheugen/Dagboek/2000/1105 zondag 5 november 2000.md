# 1105 zondag 5 november 2000
12:15	Er zit echt een stijgende lijn in. Ben nu zo ver dat ik in klusjes denk die uitvoerbaar zijn, en dat ik ook plezier schep in de dingen die ik doe. Ietsje minder krampachtig, iets productgerichter. Ben nu met alle scribenten weer in beweging. Probeer mijn angst voor de totale mislukking van het sabbatical een beetje uit mijn hoofd te zetten. Voor vandaag heb ik 11 klusjes genoteerd. Kijken hoeveel ik er haal. Nog niet een erg ademende agenda

Vandaag vieren we het feest van Joan: 50 jaar! Gezellig bij hem thuis. We hebben een boekje voor Joan geschreven, Joan's Grote Liefde. Titel van Annette. Via e-mail tot stand gekomen. Erg leuk geworden. Dick heeft het ingebonden. Nu nog even een toespraakje voor Joan in elkaar zetten. 
