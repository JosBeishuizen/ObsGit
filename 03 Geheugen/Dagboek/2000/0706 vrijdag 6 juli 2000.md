# 0706 vrijdag 6 juli 2000
Eerste voorzchtige suggestie over verblijf elders ivm sabbatical levert al meteen zo'n stress reactie bij AC op dat ik er maar helemaal van afzie, denk k. Ga wel lekker in Egmond in de duinen lopen. Moet wel zorgen steeds in de weer te blijven en met iets bezig te blijven. Zodra ik stil ga zitten en voor me uit ga zitten kijken word ik gek. Dus dat wordt helemaal niks. 

Dit is wel een heel curieuze week. Begon met de mededeling dat Vaughn weer teruggaat naar Alabama, en dat Paul weer in de picture is. Vervolgens de 9 voor de scriptie voor Hanneke, met als logisch gevolg ook een 9 voor de scriptie van Jessica. Daarna het e-mail bericht dat ik de intentie-verklaring voor het project concreet-abstract toch mag uitwerken. Daartussendoor het etentje met de sectie, dat erg ongezellig verliep. 

Toen de mededeling dat de aanvraag van Hanneke niet mag worden uitgewerkt. Een vrijdag in Egmond die desastreus verliep. De constatering dat ik niet meer alleen kan zijn zonder me meteen doodongelukkig te gaan voelen. Ik heb het gevoel dat ik nu echt aan het instorten ben. Maar zolang ik mezelf dwing ergens mee bezig te zijn gaat het wel. Dat is 's nachts een probleem. Ik weet niet hoe ik dat moet oplossen. Ik slaap tot drie uur en ben dan klaarwakker. Dan kan ik maar het beste iets gaan doen. Om te voorkomen dat mijn dwanggedachten mij in hun maalstroom meesleuren. Ik heb echt het gevoel dat er een autonoom proces aan de gang is. Misschien heeft het inderdaad zin om in dit dagboek te gaan schrijven. Het is wel een manier om de gedachtenstroom af te remmen. Net als lezen trouwens. Eens zien of deze twee middelen helpen om de tumor uit mijn denken te verwijderen.

Cathrien heeft vanavond voorgespeeld voor het Camarata orkest in Amstelveen. Heel benieuwd wat daar uit gaat komen. Ze was erg zenuwachtig maar het ging volgens haar beter dan bij die onfortuinlijke auditie op het conservatorium.
