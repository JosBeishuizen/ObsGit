# 0801 dinsdag 1 augustus 2000
22:11	Zondag 30 juli was een rustige dag. Uitslapen en ontbijten onder de lindeboom. Lunch met broodjes kaas uit de oven. Na de siÎsta een bezoek aan Lucca. Mooi maar ook vrij leeg, de meeste winkels dicht. Mooie kerken bekeken en kaarsjes opgestoken voor alle zieken en voor wie het verder nodig heeft: oma  Beis, gaat deze week verhuizen naar de Dillenburg, ma van Remmen, wachtend op vaatoperatie die haar hopelijk verlost van haar open been, Henny Bresser, herstellend van gebroken heup, Ton Honig, na ingreep ivm kanker. 

Maandag 31 juli 's ochtends boodschappen gedaan bij de Essalunga in Lucca (die in Ponte a Moriano was dicht). Tussen de middag  heeft Anne een heerlijk maal bereid. Na de siësta thuis gebleven. 's Avonds gezellig het Kolonistenspel gespeeld.

Vandaag, 1 augustus, 's ochtends hier gebleven. Ik heb les 2 van mijn Italiaanse cursus erop zitten. Een heel werk, maar erg leerzaam. Proberen elke dag een les te doen. Vanochtend ook voor het eerst hard gelopen. Eerst gewoon gelopen naar de top hierboven, de Croce di Brancoli, hard lopend terug. Vanmiddag naar het strand in Lido di Camaiore. Ingedeeld strand met parasollen en ligstoelen, zeer overzichtelijk en schoon. Zee heerlijk van temperatuur. Pizza in Lido di Camaiore gegeten en via Viareggio weer terug. Berg in het donker genomen. De auto rijdt nog. Dit is in veel opzichten een ideale vakantie.
