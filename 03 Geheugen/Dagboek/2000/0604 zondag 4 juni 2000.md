# 0604 zondag 4 juni 2000
15:04	Zondagmiddag in Egmond, donderdag Hemelvaartsdag, naar M&M geweest om daar hun 125e verjaardag te vieren. Vrijdag op en neer naar Amsterdam om mail te versturen: post-doc aanvraag intentieverklaring voor Pascal. Zaterdag en zondag hier. Net een gesprekje met Ben Sombogart gehad over zijn werk als regisseur bij de publieke omroep. Hij heeft veel succes met zijn series. Begaafde, ontspannen man. Ik vind mezelf heel vaak onnondig opvliegend. Ga daar bwust iets aan veranderen. Plus het adagium van Iris Murdoch: er is zoveel werk te doen.  Daar maar weer eens mee verder gaan. Ik zit buiten in Egmond, de zon schijnt lekker, het waait flink, de konijnen hangen wat rond in hun hok. De meisjes, incl. Karlijn, zitten binnen aan tafel, de fazant roept op zijn bult. ik geniet van de rust. Proberen vanuit een ontspannen gevoel anderen te helpen. Zodat ik ook mezelf help. 
