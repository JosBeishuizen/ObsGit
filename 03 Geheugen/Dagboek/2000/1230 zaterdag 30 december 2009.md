# 1230 zaterdag 30 december 2009
Nu maar even in het dagboek schrijven. Morgen komen Wim & Annette en de kinderen, Joan en Dick, Gert en Huub om hier O&N te vieren. Reuze gezellig. Maar vermoedelijk weinig gelegenheid om nog even terug te blikken. Vanmiddag naar Deventer geweest om Paul te feliciteren met zijn 39e verjaardag. Gezellige drukte, oliebollen, buiten zware knallen vanwege het schieten met carbid. Berend had het zeer naar zijn zin. Twee avonden vuurwerk. Deze kerstvakantie is vanouds gezellig. Anne voorspelde aan het begin van dit jaar dat ik een beslissing zou nemen die de rest van mijn leven zou beïnvloeden. Dat is in zekere zin ook het geval geweest. Ik heb aan het begin van het jaar besloten om niet naar Heerlen te gaan. Dat heeft mij een een sabbatical year opgeleverd. In het afgelopen half jaar heb ik weer geleerd om de dingen die ik doe met plezier te doen. Althans meestal, de meeste dingen. Daar kan ik nu en de komende tijd veel plezier van hebben. 

Proberen de komende tijd minder op mezelf gericht te zijn. Ik zal proberen in dit dagboek gedurende de komende tien fragmenten niet het woord ik te gebruiken. 

Discussie in VN over de geest van de tijd: poldermodel: calvinistische ijver, we zijn voor God allemaal gelijk. Altijd compromissen zoeken. 

O.K. nu even vooruit kijken. Ik wil het komende jaar iets doen aan mijn tijdsbesteding. Ik ga proberen de volgende regels te volgen:

1. ‘s Ochtends eerst een half uur piano spelen.

2. Elke dagdeel een doel, slechts één doel per dagdeel, hoe groot of klein het ook moge zijn.

3. ‘s Avonds opruimen en de volgende dag voorbereiden. 
