# 0929 vrijdag 29 september 2000
08:35	In de trein op weg naar Gouda om Harry te helpen bij het inrichten van zijn nieuwe huis. Leuk huisje aan de Westerhaven in Gouda. Drie kamers boven elkaar. Gezellige erkers die een prachtig uitzicht over de gracht bieden. 

Gisteravond een stuk gezien van een interview met Philip Roth. Riant huis in New England. WInter, sneeuw, houten tuinhuis waar hij schrijft. Opperste concentratie, dat is voor hem heel belangrijk. Vokomen in een verhaal zitten, laten doorzoemen in je hoofd, ook als je er niet mee bezeig bent. Ik vond dat heel inspirerend en herkenbaar. Realiseerde me plotseling dat dat het is waaraan het me de afgelopen anderhalf jaar heeft ontbroken. Gesappel en gezeur, gedeeltelijk op de automatische piloot. 

Maar daar gaat het eigenlijk niet over. Vandaag brak mijn bril, terwijl ik de planken van Harry's kast stond te soppen. 
