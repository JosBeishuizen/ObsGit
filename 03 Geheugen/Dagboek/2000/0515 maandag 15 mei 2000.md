# 0515 maandag 15 mei 2000
16:58	Tsja, het is zover! Gister een heel gezellige verjaardag. Ontbijt op bed (moederdag!). Cadeaus: mooie polo (?) met knopen van Cathrien en Sara, bon voor loopschoenen vn Berend, mooi kunstwerk van Daan van Anne. Daarna gezellig ontbeten en naar de kerk. Curieuze dienst: mededeling van Ton Honig dat hij ernstig ziek is, twee oude mannen flauw gevallen van wie één heel ernstig ziek, een hersenbloeding. Niet echt een vrolike verjaardagsdienst. Daarna naar huis, koffie met pa & ma. Om vier uur begon het feest in de aula van de Hildebrand-Van Loonschool. Heel gezellig versierd met lappen en slingers en ballonnen. Gerrie en Daniël hadden de catering in handen. Laura, Julia en Cathrien deden de bediening.  Alles uitstekend verzorgd. Enorme opkomst, eigenlijk is iedereen gekomen, behalve H. Oosterhuis (broer in Groningen bleek het slecht te maken). Moeder was er, Jan van Kilsdonk, Kitty, Dick van Arkel, Lyckle Aardema, natuurlijk de familie en de club, alle vrienden, incl. Elzemien, collega's (Pascal, Hanneke, Jessica, Samantha, Sandra + vriend, Frans + Nandi + Teun).

De muzikale bijdragen begonnen met een lied van Anne, en een duet van Anne en Cathrien, Purcell, heel zuiver en ontroerend. Daarna de gebruikelijke stukjes van vrienden en familie. Zelfs de Van Remmens hadden zich enorm uitgesloofd. Al met al een heel vrolijke en ontspannen sfeer. En het eten en drinken was heel lekker. Allemaal heel hartverwarmend, erg van genoten. 
