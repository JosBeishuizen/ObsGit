# 0612 maandag 12 juni 2000
12:47	Goed, zaterdagavond een aardige film gezien met Sara, Karlijn, Daan, Gerrie, Berend, Cathrien, en Anne: Story of Us met Bruce Willis en Michelle Pfeiffer. Top-dip spel: wat was je top-ervaring, wat was je dip-ervaring. Mijn top tijdens dit Pinksterweekend: Saar vrolijk zien op haar verjaardag. Mijn dip: lamlendig voelen door slecht slapen, vooral gisteravond na bezoek Martien Diemer.

Die lamlendigheid die je ook voelt als AC vraagt om iets te doen, wat doe je ertegen? De stemming veranderen. Een goede stemming kun je maken, daar kun je voor kiezen, ook als het fysiek tegen zit. Zo kun je ook 's nachts, als je wakker ligt, oefenen in het verbeteren van je stemming. Hoe doe je dat, hoog van jezelf denken (citaat van Abel Herzberg in preek van Huub, afgelopen zondag: pinksteren is: het verhaal gaat door, toch)?

* een goede lichaamshouding

* top-dip analyse

* top planning

* een tekst lezen die je stemming verbetert. Een verzameling van dat soort teksten aanleggen. Om te beginnen: preken van Jan van Kilsdonk. 

Soms heb ik het gevoel dat ik in een chronische stress ben terecht gekomen. Die rare neiging om mijn benen te strekken. Kan de oorzaak van die vreemde pijn in mijn buik zijn. Nou ja, genoeg gezeurd. Ik ga nu Sara helpen met haar spreekbeurt over Isabella van CastiliÃ«.
