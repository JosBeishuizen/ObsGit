# 1108 woensdag 8 november 2000
08:06	Tsja, we zullen het moeten doen met de verkiezing van Hilary Clinton. Bush gaat winnen en zowel het Huis als de Senaat blijven beschikken over een Republikeinse meerderheid.

Nu al twee dagen goed gewerkt. Maandag en dinsdag zo'n 6 tot 8 klussen gedaan. Eindelijk gaat het weer lukken, geloof ik. Ik rook al een tijdje niet meer. Wat ook belangrijk is: de relatie met Anne weer opkrikken. Echt bewust wamte en liefde tonen. Niet als toneelspel maar omdat ik het echt voel. 

Nog twee opmerkingen. Toen ik gister zei dat ik al twee dagen goed had gewerkt zei Sara meteen: Nou pa, dan moet je morgen een taart kopen en twee video's huren. Verder word ik nog wel overvallen door buien van neerslachtigheid. Kan mezelf gemakkelijk de put in (laten) praten. Redenen: o.a. onzekerheid over eigen functioneren (hoewel daar nu schot in lijkt te komen), onzekerheid over relatie met Anne, verslavingen (computerspelletjes, gelukkig minder drank, roken), kiespijn. Dat boekje van Marinus Knoope heeft wel z'n goede kanten. 
