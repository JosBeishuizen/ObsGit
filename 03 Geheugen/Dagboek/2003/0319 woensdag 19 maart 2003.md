# 0319 woensdag 19 maart 2003
08:36	Zo'n Psion in de trein is toch een stuk gemakkelijker dan een laptop. Dit werkt gewoon veel sneller terwijl een laptop moet opstarten and all that. Ben begonnen in Catcher in the Rye.. Lijkt nu al na twee bladzijden een meesterwerk. Zou graag wat meer vanuit vanzelfsprekende taken leven. 's Ochtends vanaf 6:15 tot nu, zeg maar 3 uur, ligt helemaal vast. Ik vind dat eigenlijk heerlijk, net zoals moeder dat vond. Ga toch echt proberen om dat ook op mijn werk meer te doen. Dus straks eerst een tijdje schrijven. Voorlopig proberen om het daarop te houden. Bij de planning staat dus het uurtje schrijven buiten discussie, net zoals het programma 's ochtends. Dat wil zeggen, schrijven kan 's ochtends vroeg wel eens uitvallen, net zoals piano spelen, maar dan moet het wel in de loop vn de dag worden ingelopen.

18:11	Op weg naar huis. Merkwaardig zoveel "negatieve" emoties worden losgemaakt door een uurtje onderhandelen over het rooster van de propedeuse. Met onwillige honden is het kwaad hazen vangen. Ik moet vaststellen dat ze er geen zin an hadden. Of kun je dit positiever benaderen? 