# 0310 maandag 10 maart 2003
Afgelopen week onder grote druk gestaan om een artikel af te krijgen dat besproken wordt in de HogCog komende donderdag. Het is gelukt, maar wel ten koste van de 6 punten aanpak. Ik zou een beetje slimmer moeten zijn in manier waarop ik mijn eigen werk beheer. OK, thuis de boel weer helemaal opgeruimd. Zo dadelijk de boel in Leiden opruimen en weer een frisse start maken.

Zojuist bij de tandarts langs voor de halfjaarlijkse controle. Met bewondering geluisterd naar de manier waarop Raymond en zijn vrouw strijden tegen de ovariumkanker waaraan zij nu al een jaar of twee lijdt. Erg knap en slim zoals ze de strijd aanpakken. Dapper strijdend maar ook met veel vindingrijkheid en intelligentie en geduld.

Afgelopen vrijdag bij Wim en Annette gegeten. Allerlei kleinere familieperikelen met de kinderen. Je verwacht zoiets niet na de crises die ze de afgelopen maanden hebben doorgemaakt. Maar het is toch ook wel weer te begrijpen, een soort reactie op de spanning. Wim en Annette zijn eigenlijk heel dappere en bijzondere mensen. Troubles in het werk bij zowel Wim als Annette lijken op wat anderen in deze leeftijdsfase ook meemaken. Lopen mensen rond hun 50ste tegen hun grenzen aan?

Cathrien heeft even wat afstand van Tobias genomen, op zijn verzoek. Hij denkt Cathrien in haar ontwikkeling te belemmeren. Hij vindt het erg fijn als zij er is en wordt erg neerslachtig als zij weg. Dan maar helemaal weg. 

Drie mooie boekbesprekingen van Cathrien gelezen: The Lost Tale of the Cranes, An Equal Voice, Moon Palace. Er spreekt veel rustige wijsheid en scherpzinnigheid uit haar teksten. Ik hoop dat ze medicijnen gaat studeren. Ze kan veel mensen tot zegen zijn.