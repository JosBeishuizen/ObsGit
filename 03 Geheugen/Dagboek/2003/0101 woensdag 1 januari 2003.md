# 0101 woensdag 1 januari 2003
Op een nieuwe plek in mijn kamertje, dichter bij het raam. Eens kijken of het lukt om dit jaar de verlammende somberheid op afstand te houden. Veel doen, niet stilzitten. Proberen 's ochtends eerder op te staan en 's avonds eerder naar bed te gaan. Proberen zo min mogelijk tijd te verklungelen. Alsof dit jaar het eerste en laatste jaar van je leven is. Veel contact met anderen onderhouden. Veel meer samen doen met anderen.

Even een verwijzing opnemen naar een tekst van Nelson [☀️ Mandela - Onze diepste angst](☀️%20Mandela%20-%20Onze%20diepste%20angst.md), (zie ook [0103 vrijdag 3 januari 1997](0103%20vrijdag%203%20januari%201997.md)) die je elke dag een keer voor jezelf zou moeten herhalen.

Er is weinig wereldnieuws. Veel bespiegelingen over de mogelijke oorlog tussen de V.S. en Irak, met name Saddam Hoessein. Volgens Mient Jan Faber kan zo'n oorlog onvermijdelijk worden als andere middelen falen. Er sterven dagelijks kinderen in Irak, omdat Hoessein geen medicijnen wil invoeren. 

Nu de kachel aanmaken en gezellig gaan lezen.