# 0411 vrijdag 11 april 2003
Op weg naar huis. Straks op het verjaardagspartijtje van Bartie Thijs de Valse Romantique van Debussy spelen. Brrrr. Waarom heb ik dat toegezegd??? Gisteravond de film After Life gezien. Mensen proberen het mooiste moment uit hun leven te herbeleven alvorens naar de hemel te gaan. Wat blijkt: terugblikkend ben je eigenlijk echt gelukkig bij het vooruitzicht van iets leuks. Heb ik nu iets leuks in het vooruitzicht? Ja: pianospelen bij Bartie, ouderavond van Saars klas, nieuwe baan op de VU (nou ja, zo goed als...), weekend, met momenten van rust. Hopelijk gaat het allemaal een beetje lukken.