# 0105 maandag 5 januari 2003
Iedereen op de VU is al aan het werk maar wij zitten in caf√© Turreno aan de capuccino. Cathrien is zich met een huisgenoot, Tiamari, een Finse, aan het inschrijven op de universiteit. Tot nu toe is alles heel goed verlopen. Zaterdagochtend vertrokken we om 5 uur uit Amsterdam. Zonder oponthoud door Duitsland. Twee kleine files in de buurt van Neuenburg. Vlot door Basel heen. Helder weer, weg droog. Geen file voor de Gotthard tunnel! Felle zon aan de zuidkant. Rond kwart voor 4 arriveerden we in Como. Keurig, ouderwets hotel in het centrum van de stad. Een zeer levendig centrum, waar iedereen nog in de oud-en-nieuw stemming was. Mensen wensten elkaar buon anno op straat. Prachtige kerken, echt een verrassing.  Cathrien heeft schoenen gekocht en we dronken een glas wijn in een bar. Even sms-berichten verstuurd en gebeld met Sara die de maaltijd er al op had zitten. Daarna een pizza en naar bed. Tijdens de pizza nog even teruggeblikt op Tobias. De vrienden van je kinderen zoek je niet zelf uit, dat is zeker. Cathrien vond het wel jammer dat wij Tobias niet met open armen hebben ontvangen, terwijl zij zelf wel een warm onthaal kreeg bij Tobias' moeder.

Gisterochtend om half 9 weggereden uit Como. Zeer vlotte reis naar Perugia waar we om goed 1 uur arriveerden, ongeveer voor de deur van het hotel. Even wat rond gelopen. Om half 6 moesten we ons melden bij Atena Service voor de sleutel van Cathriens kamer. Daar was, op zondag, niemand aanwezig. Na een tijdje blauwbekken voor de deur uiteindelijk de eigenaar gebeld. Die bleek al een half uur in zijn Fiatje voor de deur te wachten. Gauw erheen gelopen. De man liet ons binnen.