# 0528 woensdag 28 mei 2003
Cathrien heeft haar examens afgerond en is meteen met de noorderzon vertrokken. Ik vond het nogal zuur, na alle inspanningen van de afgelopen 14 jaar. Maar je moet je altijd blijven realiseren dat de relatie met je kinderen een asymmetrische is. Jij geeft, als het goed is, zij nemen. Je moet niet geven om er iets voor terug te krijgen. Je moet geven omdat je gelooft in de toekomst van je kinderen. En dus nu ook vanuit die positieve houding Cathrien blijven benaderen. Zij draagt ons een warm hart toe maar wil wel haar eigen gang gaan. En zij blijft op onze onvoorwaardelijke steun rekenen. Unconditional positive regard. Geldt trouwens ook voor Sara en Berend. Geldt ook voor de studenten en oio's. Geldt straks ook voor de medewerkers... Nog een ding: er moet wel iets van je uitgaan!!!