# 0513 dinsdag 13 mei 2003
Dinsdagochtend in de keuken ontbeten. Om half 10 kwam iedereen op de Parkweg. Eerst de auto naar Nieuw Rande gebracht, op aanwijzing van Geert die de regie stevig in handen had. Toen de kist uitgedragen naar de bus van Mark van de Poel die intussen was gearriveerd. Om 11 uur arriveerden we in de Broederenkerk. Peter verwelkomde ons met de beide misdienaars, Thomas en Sophie. De kleinkinderen vormden een haag. Ze volgden Peter naar het altaar en daarachter kwamen wij met de kist. Alles mooi voor het altaar geplaatst. Mooie uitvaartmis met opnieuw de woorden van Geert, schriftlezing door Anne (1 Cor. 13), Ave Maria door Monica Burgers, prachtige afscheidswoorden van Anne bij de absoute. Gerry was er, Thole, Harry, Janny en Jan, Sam en Marga, Florence en Alfred, Wim. Kist weer op de schouders en met de bus van Mark naar het kerkhof gebracht. Gelukkig was het zonnetje gaan schijnen. Laatste handelingen en dankwoord van Richard bij het graf. In Nieuw Rande nog vele handen geschud, uiteindelijk hartverwarmende gesprekken met broers, zus, zwager, en fam. van de Poel. Bij Geert de dag afgerond. Dit zijn zo'n beetje de belangrijkste feiten.