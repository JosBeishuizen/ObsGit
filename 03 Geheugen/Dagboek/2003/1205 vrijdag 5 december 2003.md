# 1205 vrijdag 5 december 2003
In een interview in de Volkskrant verzet Jorge Semprun (80) zich tegen de volgende uitspraak van Primo Levi: wij die getuigen zijn geweest, zijn niet de ware getuigen; de ware getuigen zijn dood, zijn degenen die tot het einde van de ervaring zijn gegaan, die het gezicht van de dood voor zich hebben gezien. Een aangrijpende uitspraak, zegt Semprun, maar er is niemand die kan zeggen: ik was in de gaskamer. Volgens Semprun maakt de uitspraak van Levi de overlevenden verdacht.

Het probleem met lezen en ook met praten is: je wilt de indrukken die je op doet vasthouden, maar er is geen tijd voor. Geen tijd voor verwerking, voor reflectie. Vandaag een mooi college van GÃ¼n Semin gehad, inclusief de filmclips uit E.T. en Close Encounters. Streven naar inzicht, naar zien van aangezicht tot aangezicht.