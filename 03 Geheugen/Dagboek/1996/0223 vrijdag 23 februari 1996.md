# 0223 vrijdag 23 februari 1996
Door een schitterend wit winterlandschap naar Leiden. Orthopedagoog N.P.J. Kousemaker heeft in zijn proefschrift voor schoolartsen een methode ontwikkeld om bij kinderen vroegtijdig psychosociale problemen te signaleren. Vanaf 4 jaar. Met 60% gaat het goed, 8% heeft echt problemen. Mooie zin: ouders onderschatten soms welke investering een kind vergt, en dat het voor levenslang is.

Sara houdt vandaag haar eerste spreekbeurt, over olifanten. Ze neemt in een plastic tas een olifantendrol mee, die Gerry bij Artis heeft gehaald. Sara hoopt op een G maar verwacht een O. We zullen zien.

