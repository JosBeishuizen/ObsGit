# 0722 maandag 22 juli 1996
Huisje is voor drie kwart geschilderd. Ik ben begonnen aan “Het Martyrium” van Elias Canetti. Voorlopig lijkt het een corvee. Ironische stijl die mij niet zo ligt. Typische studeerkamergeleerde die zich door een huwelijk met zijn huishoudster naar de ondergang werkt. Een kwestie van volhouden. Vanmiddag gaan we wat later naar het strand om samen met de fam. Felzer te picknicken. Warm weer met een stevig briesje. Laatste vakantieweek. Vanavond proberen om een paar mooie citaten uit Montaigne te halen. Morgenvroeg weer aan het huisje werken. Laatste zijkant. Wanneer Desforges? Wanneer plan voor komend jaar?