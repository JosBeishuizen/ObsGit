# 1020 zaterdag 20 oktober 1996
Het is koffietijd in Egmond. Het gras is gemaaid. Cathrien en Berend zitten met een boekje en de konijnen op de bank. “De boerenzwaluw trekt in de winter helemaal naar Afrika”, draagt Berend voor. Anne leest verder in haar boek voor de leesclub: Diepe Rivier van Shosaku Endo. Ik schrijf in mijn dagboek.

Blokker schetst in de Volkskrant het beeld van de vader van An, een van de vermoorde meisjes in het Belgische zedendrama. Het beeld is inderdaad schrijnend: de man spreekt het volk toe, eet spaghetti bij koning Albert en koningin Paola.
