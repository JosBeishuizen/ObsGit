# 0605 woensdag 5 juni 1996
09:07, onderweg naar Leiden. Kinderen hebben vandaag een “straatspeeldag”. Hondecoeterstraat afgezet. Meester Bob was al druk in de weer. Berend bleek bij Cathrien in een groepje te zitten. Daar was hij blij mee. Sara zat samen met Laura Sprenger bij een “stomme” jongen uit groep 8. Sara zei gisteren dat ze een paar dingen leuk vond: (1) haar verjaardag volgende week, (2) de vakantie in Frankrijk, (3) na de vakantie met Hagar een weekend logeren bij Gerrie. 
De profundis ... Hoge werkdruk, te weinig slaap, problemen met Anne Carien, negatief beeld. AC klaagt over  teveel stress en maakt intussen de ene afspraak na de andere. Terwijl ik juist zoveel mogelijk afspraken afzeg om de werkdruk te verminderen. Dit probleem bestaat eigenlijk al jaren. AC heeft een briefje geschreven. Ik kom er niet helemaal uit. We moeten erover praten. Gisteren wel met voldoening mijn laatste college afgemaakt. Moeten we doorgaan met Bedrijfsopleidingen? 
Ik wil, toch, proberen, van deze laatste werkmaand voor de vakantie een zinvolle besteding te maken. Dat betekent:
1. OIO uitkiezen: twee hooibergen, morgen valt de beslissing.
2. Hypertext artikel verbeteren en opnieuw wegsturen
3. Artikel over opdracht samenhang psychologie maken
4. Opdracht samenhang psychologie opnieuw samenstellen en afnemen.
5. Scripties: Gerritsen, Booij/de Visser, Jeronimus, Van Arkel, Hof, Van der Schalk, Oudshoorn.
6. Data cursus studievaardigheden verwerken en rapporteren.
7. Lezen: Prins, nieuwe wachtlijst.
8. Training tutoren.
9. Inrichting werkplek computers. Installatie software. Bestellen hardware.
Aan deze zaken wil ik de komende maand zoveel mogelijk tijd besteden.
