# 0907 zaterdag 7 september 1996
Een prachtige zonsopgang in Egmond, 8 uur in de morgen. Gisteren uitmuntend gewerkt. Wat mij toch het beste bevalt: na een afgesproken tijd stoppen met een taak en met de volgende verder gaan. Je hebt werkelijk het gevoel dat je veel doet. Gisteren gezellig straatfeest. Dirk Vlietstra (psycho-analyticus) liet de gelegenheid niet voorbij gaan om Diekstra nog eens onder mijn neus te wrijven. Nu even hardlopen. Dit weekend moet het boek van de Turkse schrijver eigenlijk uit!