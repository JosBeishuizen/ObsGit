# 0219 maandag 19 februari 1996
Trein gemist, nu wachten op station Schiphol. Nieuw planningssysteem werkt al een week. Afgelopen vrijdagavond brachten de kinderen een concert ten gehore voor Gerry, Mechteld, Hermien en Daniël. Iedereen enthousiast. Hermien hield na afloop een prachtige toespraak namens de “jury” en reikte prijzen uit. Intercity heeft 10 min vertraging. Betekent dus een half uur vertraging! Gerry vragen om in het vervolg om 10 voor 8 te komen. Een belangrijk principe: zo snel mogelijk in rustige mood komen (alles rustig en met aandacht doen, zen etc.), zodra de stress even geweken is. Bewust omschakelen. Zondag met Berend naar sporthal in Landsmeer geweest voor basketbalwedstrijd. Dik verloren, met 55-17 of zoiets. Toch leren ze wel een beetje als team opereren. Berend rent er nog veel omheen maar pakt toch af en toe de bal. Zaterdagavond gegeten bij Paul en Desiree met Florence en Alfred. Gezellige burgermansavond. Al met al een druk weekeinde. De winter gaat weer invallen met sneeuw en ijs. Nu verder met Vargas Llosa voor leesclub, a.s. zaterdag.