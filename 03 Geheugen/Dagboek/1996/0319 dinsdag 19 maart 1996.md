# 0319 dinsdag 19 maart 1996
Kinderen ontvingen gisteravond goede rapporten op school. Berend op 11 onderdelen vooruit gegaan. Kijk, nog éénmaal: een depri houding is de weg van de minste weerstand. Kies altijd voor jezelf de weg van de meeste weerstand, de moeilijke weg, het smalle pad, etc. De tijdsplanning met het vaste eindpunt is eigenlijk het beste. Maar morgen zit ik er weer mee: ik moet de syllabus afkrijgen voor de cursus studievaardigheden. Daarvoor zal een minimalistische oplossing moeten gelden. Morgenvroeg schrijven, dat moet gewoon. Dan een uur de proefvragen op orde leggen, dan een uur de tekst herzien, EN DAN MOET HET KLAAR ZIJN!

Nog zowat: altijd maar aan je werk denken, ook de thuissituatie vraagt je enthousiaste en onvermoeide inzet. Nu nog even aan 10 blz. Maanpaleis werken. 

