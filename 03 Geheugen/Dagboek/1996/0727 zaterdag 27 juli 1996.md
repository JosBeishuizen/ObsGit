# 0727 zaterdag 27 juli 1996
Gisterochtend heb ik door een kleine, maar kundige chirurgische ingreep mijn vermogen tot het creëren van nakroost prijsgegeven. Kortom: sterilisatie. Ik zit nu nog met een enigszins beurs lichaamsdeel maar heb er verder geen hinder van. Was dit een waardige slotactie van deze vakantie? Zeker als daarmee het welbevinden van Anne is gediend: zij hoeft over enige tijd geen voorzorgsmaatregelen meer te nemen waardoor haar maandelijkse corvee regelmatiger zal gaan verlopen. Over enige tijd: hoewel de vitale verbinding is verbroken (een stukje er tussen uit genomen, bij uiteinden dichtgebrand en de toevoerbuis ook nog eens omgeklapt en vastgemaakt) moeten de nog aanwezige spermacellen in de afvoerbuis worden afgevoerd, bij voorkeur door massage, zo vermeldt de folder. Het uiteindelijk streven is volledige steriliteit.

Wat heeft deze vakantie mij geleerd? (1) Het meer openlijk genegenheid betuigen aan Anne helpt en komt onze verhouding absoluut ten goede. (2) Je tijd nuttig besteden blijft een belangrijk levensdoel. Wat “nuttig” is laat ik nu kortheidshalve even onbesproken. Dat ik allerlei nuttige taken niet aanvat is voor een belangrijk deel het gevolg van lafheid. Lafheid kenmerkt mijn handelen zeer dikwijls. Het bezwijken voor de verleiding van genotmiddelen is voor een deel een kwestie van lafheid, niet durven beginnen aan nuttige taken. Gebrek aan durf verlaagt de aantrekkingskracht van nuttige taken en verhoogt de aantrekkingskracht van afleidende taken. Je kunt echter de aantrekkelijkheid van nuttige onmiddellijk heel sterk verhogen door ... eraan te beginnen! Gewoon een heel klein stapje in de goede richting zetten. In het algemeen wordt daardoor een soort positieve feedback loop gestart. Hoe langer je aan een nuttige taak werkt hoe meer plezier je erin krijgt. Op een zeker ogenblik zakt dat natuurlijk weer af en moet je stoppen. Ergens aan beginnen en ergens mee stoppen zijn vergen allebei wilskracht. In het eerste geval door een tekort aan aantrekkelijkheid, in het laatste geval door een teveel aan motivatie! Dit is iets wat ik ook aan de studenten duidelijk zou kunnen maken. Diverse studenten hebben na afloop van beide voorgaande studievaardigheidscursussen gezegd: ik doe te weinig met de nieuwe methode, maar ik studeer weer, dat is het belangrijkste. Ik ben weer bezig. Dat gevoel geeft een enorme kick. Kennelijk durfden ze steeds minder opnieuw te beginnen. Het Chinese spreekwoord “Elke reis begint met de eerste stap” zou voor hen veel duidelijker moeten worden! Goed zo, nu even verder met: citaten uit Montaigne halen (eerst lezen, dan computer), Meno uitlezen en twee citaten in dagboek zetten, pasta maken. Intussen de radio aan voor een vrolijk muziekje.

Verder uit Montaigne’s Essays:

Uit “Over de wisselvalligheid van onze daden”: Wie zich erop toelegt de menselijke handelingen te beschrijven, komt voor de grootste problemen te staan als hij ze verzamelt en onder één noemer wil brengen, want meestal zijn ze verregaand met elkaar in tegenspraak dat het lijkt of ze niets met elkaar te maken hebben.

Idem: Ik kan in niets zo moeilijk geloven als in de standvastigheid van de mens en vind niets zo aannemelijk als zijn onstandvastigheid. Wie het gedrag van de mens op de keper beschouwt, elke daad afzonderlijk, heeft meer kans tot de waarheid te komen.

Idem: Want volgens een klassieke schrijver valt alle wijsheid in één woord samen te vatten, al onze levensregels in deze ene: wat men wel en wat men niet wil, moet altijd hetzelfde zijn. [Seneca, Brieven aan Lucilius, XX, 5.]

Idem: Er is niets wat ik met volledige zekerheid over mijzelf kan zeggen, ronduit, in één woord, zonder omwegen of verwikkelingen. De term Distingo geldt voor heel mijn logica.

Idem: Als hij bang is voor de schande, maar onverdroten in de armoe, als hij terugdeinst voor het lancet van de dokter, maar het zwaard van de tegenstander onversaagd tegemoet treedt, is het niet de man maar zijn daad die te prijzen valt.

Idem: “Want niets blijft aan zichzelf gelijk dat niet voortkomt uit een vast beginsel.” [Cicero, Gesprekken in Tusculum, II, 65.] Nihil enim potest esse aequabile, quod non a certa ratione profiscatur.

Idem: Het is niet verwonderlijk, zegt een schrijver uit de Oudheid [Seneca, o.c.], dat het toeval zoveel macht over ons heeft, want wij leven bij de macht van het toeval. Iemand die tevoren niet in grote trekken een vaste koers voor zijn leven heeft bepaald, kan in zijn afzonderlijke handelingen onmogelijk orde aanbrengen. Geen mens kan de stukken juist leggen als hij geen beeld van het geheel in zijn hoofd heeft. Waarom zou je je voorzien van verf als je niet weet wat je moet schilderen? Geen mens stelt een vast plan voor zijn leven op, wij denken er slechts beetje bij beetje over na. Een boogschutter moet eerst weten waarop hij mikt en vervolgens zijn hand, de boog, de pees en de pijl in de juiste stand brengen. Onze plannen gaan teloor omdat ze geen leidend idee en geen doel hebben. Geen enkele wind waait gunstig voor de schipper die geen haven van bestemming heeft.

Nu even overstappen naar de Meno van Plato. Enkele relevante citaten, bruikbaar in een stuk over de CKT-methode. Vertaling uit Internet gehaald. Vertaler: Benjamin Jowett.

Meno: And how will you enquire, Socrates, into that which you do not know? What will you put forth as subject of enquiry? And if you find what you want, how will you ever know that this is the thing which you did not know?

Socrates: I know, Meno, what you mean; but just see what a tiresome dispute you are introducing. You argue that man cannot enquire either about that which he knows, or about that which he does not know; for if he knows, he has no need to enquire; and if not, he cannot; for he does not know the very subject which he is to enquire.

Socrates’ antwoord komt erop neer dat hij gelooft in reïncarnatie. De ziel is onsterfelijk. “For all enquiry and all learning is but recollection”.

Let op: ik heb het dogma van de onsterfelijkheid helemaal niet nodig om een eind met dit argument mee te gaan. Leren is voor mij geen recollection maar reflection. De herkenning treedt niet op omdat de leerling al wist wat hij moest leren maar omdat hij beschikt over de nodige ervaringskennis als basis voor het abstractieproces. Intussen is Socrates erg bang dat de paradox van Meno leidt tot luiheid.

Socrates: Some things I have said of which I am not altogether confident. But that we shall be better and braver and less helpless if we think that we ought to enquire, than we should have been if we indulged in the idle fancy that there was no knowing and no use in seeking to know what we do not know; – that is a theme upon which I am ready to fight, in word and deed, to the utmost of my power.