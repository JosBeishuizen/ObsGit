# 0101 maandag 1 januari 1996
Het is nu 08:45. Het nieuwe jaar maar eens goed beginnen aan het bureau. Gisteravond vroeg Gerry: “Bedenken jullie goede voornemens? Ik niet”. Voor mij is de overgang naar het nieuwe jaar toch een moment waarop je weer een nieuwe start kan maken. In feite kan dat natuurlijk op elk moment. Maar je houdt Nieuwjaarsdag toch even het gevoel van smetteloosheid. Dat geeft toch weer een beetje moed. Vandaag gaan we de kinderen naar Deventer brengen en voegen wij ons bij de familie in Harderwijk voor een Nieuwjaarsreceptie. Hopelijk lukt dat allemaal een beetje met de gladheid en de ijzel.