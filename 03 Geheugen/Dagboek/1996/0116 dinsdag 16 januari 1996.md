# 0116 dinsdag 16 januari 1996
Wolletje lijkt de behandeling overleefd te hebben. Gisteravond een ontmoeting met een uiterst vriendelijke dierenarts dokter Erken. Cathrien is toch wel een echte dierenliefhebster, meer dan Sara (op dit moment). Vandaag veel gerommel en gezeur op het werk. Ik til er op dit ogenblik erg zwaar aan. Voel er heel veel voor om in het vervolg om vijf uur op te gaan staan en dan een uur te gaan schrijven. Consequentie: â€˜s avonds verplicht niet meer werken. Levert misschien ook meer ontspanning op. Balans tussen inspanning en ontspanning op dit moment negatief. Dus vanavond: HB-bestuur (ontspanning) en minstens 10 blz. lezen plus een CD beluisteren. Om half 11 in bed. 