# 0126 vrijdag 26 januari 1996
Het is nu 12:15. Op weg naar Leiden, na een ochtend intensief schrijven. Artikel in eerste versie af, gereed voor bespreking in de HogCog. Dit werkt! Maand januari wordt een aanzienlijk schrijfsucces. Proberen dit vol te houden. Nieuws: Fokker failliet, onaangename gevolgen voor minstens 5500 werknemers, grootste massaontslag sinds WOII dreigt. Er worden nog pogingen tot redding onderzocht. Het weer: koude oostenwind en sneeuw. Dit is een echte winter aan het worden. 