# 0610 maandag 10 juni 1996
Sara 9 jaar! Ze heeft een hele gezellige verjaardag gehad. Getracteerd op ijs (warm weer). Mooie cadeautjes, o.a. een walkman en een nieuw abonnement op Donald Duck.  Vanavond meegelopen met de avondvierdaagse. Morgenavond is het mijn beurt om mee te lopen. 
Weekend in Deventer. Zaterdag lekker gefietst met Anne. Dag eindigde in betrekkelijke catastrofe. Tijdens etentje ‘s avonds stortte Anne een enorme lading kritiek over mij uit. ‘t Ging over de bekende dingen. Mijn gebrek aan inzet thuis. Te grote afwezigheid, lijfelijk of mentaal. Gebrek aan waardering voor Anne’s inzet. Nooit eens een onverwacht uitstapje, Anne mee uit eten nemen of naar de bioscoop. Ik raakte steeds verder uit het veld geslagen door al deze beschuldigingen. Ben er nog steeds niet overheen. Op dit  moment zie ik er eigenlijk helemaal geen gat meer in. We draaien wat om elkaar heen, wisselen beleefdheden uit. Hoe moet dit verder? Ik wil zeker niet scheiden, daarvoor houd ik teveel van de kinderen en ook van Anne. Maar ik vraag mij serieus af of Anne zelf niet overweegt om mij de deur uit te zetten. Maandag 21 november 1994: Feit is dat ik de liefde niet wil laten schieten. Het is de reddingslijn. Ik grijp hem. O.K. dat moet weer werkelijkheid worden. Nu met Andrew Lloyd Webber op de c.d.-walkman van Geert een brief over de huurverhoging van de PdH maken, twee opstellen beoordelen en naar bed.
