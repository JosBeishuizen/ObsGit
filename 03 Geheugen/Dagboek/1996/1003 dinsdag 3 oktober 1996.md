# 1003 dinsdag 3 oktober 1996
Ik merk dat mijn stemming steeds meer afstompt. Niet meer het jongensachtige gevoel van: kom op, dat doen we even. Steeds meer geconditioneerde angstreacties en geleerde hulpeloosheid. Daar moet je tegen knokken. Ook in mijn relatie tot Anne. Ik wil het elan van vroeger weer terug en blijven behouden. In weerwil van het gebrek aan bevestiging van buiten. Volhouden, doorgaan! Dat is het streven. Op die manier die geweldige kwetsbaarheid in mijzelf bestrijden en geen genoegen nemen met locale minima. Goed, we gaan er weer tegenaan. Vandaag een vrije dag in verband met Leidens Ontzet. Hoe ziet een ideale dag eruit: je ontdekt iets nieuws. Lezen, vooral. Ook programmeren, en nuttige zaken doen. Eerst een uurtje programmeren. Dan weer hier terug.
Wat ik wil programmeren: Mijn nieuwe superstack. Daarin een paar verbeteringen aanbrengen.
•	groeperen repareren
•	verbindingen verbreken
•	volgorde verbeteren.
