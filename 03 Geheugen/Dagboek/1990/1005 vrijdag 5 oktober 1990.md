# 1005 vrijdag 5 oktober 1990
Ik zit nu in mijn eigen "isoleercel", tafel in de hoek van de kamer met niets erop. Bordje "Niet Storen" op dedeur. Kijken of dit net zo goed werkt als werken in de bibliotheek. Gisteravond indringend gesprek met Annette Klinkhamer. Ze vertelde van een jeugd met geestelijke en lichamelijke intimidatie door ouders met KZ-syndroom (Jappenkamp). Toen ze in verwachting raakte van haar zoon hoorde ze een "stem" in zichzelf: "Je wilt mij het licht doorgeven, maar waar is je eigen licht?" Diepgaande analyse, lagen afgepeld. Uiteindelijk een lichtervaring op een nacht. Sindsdien gevoel van twee werelden, de wereld en de binnenwereld. Je voelt je door zo'n verhaal aangetrokken maar ook afgeschrikt. Kaarsvlamervaring? Ik zinspeelde op de Bagwhan. Dat bleek haar niet aan te spreken. Uiteindelijk is haar verhaal de conseqentie (<ins>een</ins> consequentie?) van mijn waardering voor Kouwer. Ze vroeg: wat zit er in de kern als je alle lagen hebt afgepeld? Ik: niets, ruimte. Zij: alles, God.