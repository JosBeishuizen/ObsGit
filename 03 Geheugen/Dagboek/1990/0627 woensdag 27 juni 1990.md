# 0627 woensdag 27 juni 1990
Na 3 weken Retranchement weer heelhuids teruggekeerd. Warme zomeravond. Met een sigaar uit België, "La Gloire de Poupehan". Even terug- en vooruitkijken. 

Retranchement in steekwoorden: Siska, paarden en Berend (eng, eng, paardje is lief, doeg paardje), poes (onze vriend), weinig mooi weer, bezoek van Tjeerd & Kathleen, bezoek van/aan Guus & Els, bootje op Veerse Meer, Veere, nieuwe apotheek van Richard (fit & beter), Berend in de bedstee, pannekoeken, blauwe vlas, witte vlas, vogeltjes, vlinders, Zwin, fietsen, Sara op fietsje met zijwieltjes, "Kinderen van de Arbat" van Anatoli Rybakov.

Gelezen/gehoord: Jan Schaefer: de krant, daar wordt morgen de vis weer in verpakt. Trainer van Alexandra Radius (die afscheid nam als balletdanseres): De leraar opent de deur, de leerlingen moeten zelf naar binnen gaan. 

Vooruit: veel praten op het werk met mensen die aan je toevertrouwd zijn; planningen serieus nemen en regelmatig doornemen; systeem met e-uren hndhaven; de tijd: op tijd stoppen!

Moeder (in brief): zuinig op elkaar zijn; niet teveel van elkaar vragen. Alexandra Radius: geduld en verdraagzaamheid zijn belangrijke eigenschappen. Met Anne een moeizaam gesprek gevoerd waarin ik mijn ideeën over wat Anne denkt ontvouwde. 