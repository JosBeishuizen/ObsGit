# 0118 donderdag 18 januari 1990
9:15. Gistermiddag hebben we mevr.  de Vries begraven. Aanwezig: Kaak, Riek (vrouw van Mon), nicht + begeleider, verder de Lykeionten: Buysse, Richter, Kuiper, Roeleveld (Wim), Henk de Vries, Gerard van der Slikke, Arie van Driel, Erik Smaal, Henk Haandrikman, Adam van der Sluis en ik, 11 man. Een zeer sobere maar toch ook stijlvolle en indrukwekkende plechtigheid. Verzamelen in de zijruimte van de aula van begraafplaats St. Barbara aan de Spaarndammerdijk.  De oude De Vries bleek al in december '88 overleden te zijn. Mon was "lichamelijk niet sterk genoeg" om aanwezig te zijn. Handen schudden, naar e aula,  waar de kist tussen zes kaarsen en in een zware wierooklucht stond opgesteld. Iedereen zwijgend met kromme schouders in de banken. Na twee hymnen (met ertussendoor het geklik van een cassette die werd verwisseld) stelden de kraaien zich in slagorde op en droegen ze de kist voor ons uit. Bij het graf sprak Adam van der Sluis nog enkele gepaste woorden. (Onderweg zag ik het graf van Petra Lenglet, familie van Pieter van der Ven's vriendin?) Terug in het zaaltje nog even met Kaak gepraat. Pa en Ma de Vries waren beiden rustig gestorven. Kaak woont nu alleen. Hij was opvallend spraakzaam. Nagepraat met oud Hartenstraters in café. Opvallend, de spontane vriendschap. Reünie afgesproken bij Dick Kuiper. 