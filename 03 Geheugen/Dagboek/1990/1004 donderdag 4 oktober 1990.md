# 1004 donderdag 4 oktober 1990
Nieuwe kaarten, nieuwe kansen. Ik pas op 't ogenblik twee taktieken toe in uren die gepland uitgevoerd moeten worden: (1) duidelijke doelen stellen waaraan gewerkt wordt, (2) een rol kiezen. Het is moeilijk maar het werkt. Voor dit uur (½10 - ½11) zijn de doelen: 45 min Winograd, 15 min Jaarverslag PWN. Je moet uitkijken met het stellen van doelen waarbij producten af moeten zijn. Als het niet lukt ga je te lang door en komt het volgende uur in de knel. Een uitspraak van de zondag overleden Liesbeth den Uyl: "Angst is nooit een reden om iets niet te doen". Je kunt dit opvatten als heldhaftigheid: laat angst je niet weerhouden om je te verzetten tegen onrecht. Maar: veel mensen worden in tal van (ogenschijnlijk niet bedreigende) situaties gewoonweg verlamd door angst. Is het genoeg om in zo'n geval op te roepen tot heldhaftigheid? Nee, twee andere zaken zijn belangrijker en noodzakelijker: (1) troost, en (2) taktieken om de verlamming te doorbreken (zie boven). 

Zojuist terug uit Berlijn, Fest der Einheit meegemaakt. Thuis: voorkamer boven opgeknapt, deursloten veranderd, etc. etc. Niet gemakkelijk.