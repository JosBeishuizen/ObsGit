# 0131 zondag 31 januari 2010
Het is weer eens tijd voor een ommekeer. Teveel ballen in de lucht, slecht slapen. Het gevoel dat je eraan gaat. Ik doe op dit moment te weinig aan systeem onderhoud. Terwijl de computer goed draait en echt een vreugde is om mee te werken. Office 2010 is echt prachtig, veel nieuwe mogelijkheden om het systeem naar je hand te zetten. Maar toch ook teveel afleiding. En nu opeens weer de angst dat ik te weinig heb gepubliceerd en dat ik de reviews niet afkrijg. De verlammende angst. Misschien toch nog een keer het quadripharmacon:

1. God is goed; je bent naar zijn beeld en gelijkenis geschapen.
2. Je ontmoet God in de ogen van hen die je nabij zijn.
3. Discipline geeft plezier.
4. Kies de goede dingen en probeer ze zo goed mogelijk te doen.

Als ik maar in staat was om mijn gedachten in bedwang te houden, dan zou het echt goed gaan. Dan zou ik de staat van ondraaglijke lichtheid van het bestaan bereiken. Ik maak me nu heel erg zorgen over de publicaties terwijl ik over een maand misschien wel aan een nieuwe hartklep toe ben.