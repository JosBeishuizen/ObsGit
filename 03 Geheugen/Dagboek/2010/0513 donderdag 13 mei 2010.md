# 0513 donderdag 13 mei 2010
Even een mooie bijbeltekst.

5 (62:6) Alleen bij God is mijn ziel gerust, alleen van Hem komt mijn verwachting;  6 (62:7) Hij alleen is mijn rots en redder, mijn hoge vesting !!- ik zal niet vallen.  7 (62:8) Bij God ligt mijn redding en goede naam, God is mijn rots, mijn sterkte, mijn schuilplaats.  

Vandaag hopelijk weer een fijne vakantiedag. Grappig zoals dit apparaatje al mijn vocabulaire kent..

Vanochtend hier opbreken, de huurauto ophalen, en naar Erice rijden.

Vandaag proberen niet zo snel geïrriteerd te raken, gewoon een beetje aardig en rustig zijn. Matig met eten en drinken. Steeds bewust innemen. En loslaten, loslaten, loslaten. Het mag, het moet. 

Nou, dat loopt heel anders dan gepland. Omdat ik de pincode van mijn creditcard niet meer wist ging de huur van de auto niet door. Nu zitten al weer in de bus naar Trapani. Vandaar met de bus omhoog naar Erice. Na de tegenvaller is het eigenlijk wel heel relaxed om zo met de bus te reizen. 

Zes uur in Erice. Busreis verliep eigenlijk prima al  dreigde de bus van Trapani naar Erice het halverwege te begeven. We zitten hier nu in een café vlak bij onze b&b. Buiten fris want wolken om onze bergtop. Erice is een klein openluchtmuseum, wel 10 prachtig gerestaureerde kerken en kerkjes, 250 inwoners, grote hoeveelheden toeristen en aardig wat souvenirwinkeltjes. Uitzichten heel ver, we zitten op 750 m hoogte.

