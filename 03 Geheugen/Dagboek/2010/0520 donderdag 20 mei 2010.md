# 0520 donderdag 20 mei 2010
Vanochtend het boek Verre vrienden van Robbert Welagen uitgelezen. Een poÃ«tisch verhaal over een jeugdliefde tussen een jongen en een meisje van een jaar of vijftien, zestien. Zij logeert bij hem wegens ziekte van haar dominante moeder, haar vader is lang geleden overleden. Hij woont in een groot huis met een besloten tuin, waar hij eigenlijk niet uit komt. In zijn groene pyjama zit hij graag op een boomtak. Zij is hoogbegaafd en houdt van kunstgeschiedenis. Ze geeft wekelijks les aan een groepje welgestelde leerlingen en  het hele gezelschap maakt met een limousine een tweedaagse excursie naar het Louvre in Parijs waar de twee protagonisten elkaar in de armen vallen. Tsja, later meer.

Vanochtend een tochtje naar de Etna gemaakt. Naar ongeveer 2000 meter, Rifugio La Sapienza. Spectaculair, alles lava natuurlijk. Uitzicht beperkt vanwege wolken. Nog een tocht naar een krater gemaakt. Een tweede omhoog, maar ik kreeg het toch een beetje benauwd. Het begon ook te regenen, dus snel elkaar op de foto gezet en weer naar beneden. Nog een paar potten honing met noten of amandelen erdoor gekocht en weer naar beneden. Even langs huis en naar Stazzo voor de lunch. We waren aanvankelijk de enige gasten. Mosselen en andere schelpdieren. We begonnen te fantaseren over een leven na de dood, waarin we allemaal in een klein Engels dorp zouden wonen. Elzemien en Annette als de onderwijzeressen, Dirk als de organisator van spellen en competities en als de dorpsjournalist, Joan als de dorpsbibliothecaris, Gert als de dorpsdokter met af en toe een drankprobleem, Irma als zijn assistente, Sam als burgemeester, Wim als plaatselijke shrink, Anne als plaatselijke physical therapist, Tjeerd als de predikant van het dorp, Bart als duikbootkapitein in ruste, en ik als organist en dirigent van het kerkkoor, waarvan alle genoemden lid waren. Leek ons een fantastisch vooruitzicht. 

Aan het eind van de middag de mail dat Jan Passchier akkoord is met de leerstoel Higher Education Research. Hele belangrijke doorbraak.  

Morgen al weer de laatste dag hier, jammer! Maar ook goed om weer naar Amsterdam te gaan.

