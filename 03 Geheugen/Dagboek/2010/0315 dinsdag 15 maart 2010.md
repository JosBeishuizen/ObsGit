# 0315 dinsdag 15 maart 2010
De teerling is geworpen. Het college (geen hoofdletter meer wat mij betref) heeft een politiek besluit genomen: het Onderwijscentrum moet en zal worden opgeheven. Inhoudelijke argumenten hebben niet gebaat. Het is nu aan de medezeggenschap om zo gunstig mogelijke arbeisvoorwaarden in de wacht te slepen.

Voel me persoonlijk wel gegriefd en ontgoocheld. Hoewel het er in veel opzichten zat aan te komen is het toch een bittere teleurstelling dat aan het mooie Onderwijscentrum na zoveel jaar een roemloos einde komt.

Ik moet nog even goed nadenken over de vraag wat ik mijn medewerkers donderdag ga zeggen. Ik moet over de teleurstelling heen zijn om weer vrijuit te kunnen praten.

Er moet echt een radicale ommekeer in mijn leven komen. Of niet? In ieder geval geen management verantwoordelijkheid meer. Mijn leerstoelomschrijving wordt aangepast. Misschien moet ik mijn visitekaartje gaan aanpassen? Probleem is wel dat het college geen financiÃ«le afweging heeft gemaakt. Hoe moet dat aflopen?

Zijn er vijf leuke dingen van vandaag te noemen?

1. Dat ik tegen Lilian zei dat we ons gevoel voor humor niet moeten verliezen?
2. Dat het zo'n heerlijke lentedag was vandaag?
3. Dat ik zo lekker heb geschreven vandaag?
4. Dat ik niets liever wil dan mij richten op de inhoud?
5. Dat ik inderdaad op de leerstoel HER kom te zitten? En dus op de AERA mooi wat nieuwe contacten kan leggen?

Ik moet strenger worden voor mezelf, meer genieten en aardiger voor mijn omgeving worden. Hoe doe ik dat??