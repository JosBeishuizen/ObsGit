# 1001 vrijdag 1 oktober 2010
Voor mij is dit de conferentiedag. We gaan per metro naar de campus van de Universiteit van Barcelona in Vall d'Hebron. Uiteraard is Antonio daar en Heinz Mandl en Colin Harrison. Later arriveert Roberto Carneiro, die een stuk ouder geworden lijkt te zijn. Misschien Parkinson? Vier keynote presentaties waarvan die van Ton toch wel de meest attractieve is. Mooi overzicht van de projecten waaraan hij heeft gewerkt. Tussen de middag lunch in de kantine van de universiteit. 's Middags parallelle workshops. Mijn review in aanwezigheid van Heinz Mandl loopt goed, de hoofdlijnen van de 26 studies komen er goed uit. Heinz vraagt naar thema's voor toekomstig onderzoek. Ik noem als thema de rol van de docent als degene die moet zorgen voor de juiste balans tussen structuur en autonomie. Ton heeft dat punt ook al aangesneden in zijn keynote. De vraag of het verstandig is  om leerlingen hun eigen leerproces te laten bepalen. Procescontrole levert eigenlijk nooit een verbetering van leerresultaten op, op zijn hoogst een evenaring en niet zelden van een verslechtering in vergelijking met controle door programma of docent. Controle van de inhoud blijkt wel goed uit te pakken. In Ton's projecten zijn dat concept maps waarbij je als student kunt aanklikken welk volgend onderwerp je wilt bestuderen, soms met een indicator die de mate van voltooiing of beheersing van reeds bestudeerde onderwerpen aangeeft. Precies als in de systemen van Gordon Pask.

Verschuiving van controle is ook het onderwerp van de bijdrage van Colin Harrison. Hij ziet op een aantal middelbare scholen in Engeland drie veranderingen: 1. changes in the authority structure of learning: students were invited to participate in learning in ways that reconfigured their position as learners, with their peers and the teachers as resource persons, from whom feedback could be elicited on a just-in-time basis, 24/7; 2. changes in the topological dynamics of learning: the reconfiguration of learning spaces, from traditional to flexible peninsular and flexible periphery, which permitted instant switching from individual, to small-group to whole-class activity (see Figures 1 and 2); 3. changes in the information architecture of learning: students who instead of passively receiving information from the teacher became dynamic users of the teachers' and schools' information systems (including online lesson plans and tasks for the whole semester, the school's assessment spreadsheet, and all the teachers' online resources).

We zijn pas om 20 uur weer terug in het hotel. Even gebeld met Sara die helaas niet gekozen is voor het PhD traject waarvoor ze in eerste distantie wel was uitgenodigd. we proberen haar een beetje te troosten want ze is natuurlijk wel teleurgesteld. 

Eten in het hotel om 21 uur. Uiteindelijk duiken we na middernacht ons bed in. Anne's dag was een stuk afwisselender. 's Ochtends eerst de mis in de grote kathedraal. Twee bejaarde priesters celebreren de mis, een van de twee lijdend aan een dystonie. Daarna koffie met een taartje bij Escriva. Lunch in de Boqeria bij Clemens waar Ame ook al eens met Cathrien en ook met Jozien is geweest. Levendige conversatie met Mario uit Napels, pianist op een cruiseschip dat wekelijks de Middellandse Zee rondvaart. 's Middags via Casa Battlo in de wijk Eixample beland in een levendig wijkje rond de Santa Maria del Mar, vlak bij de waterkant. Nog een paar elegante laarsjes gescoord. Uiteindelijk om zes uur moe maar voldaan weer terug het hotel.

