# 0529 zaterdag 29 mei 2010
Er blijft teveel mogelijk op zo'n computer waardoor je voortdurend in de verleiding komt om andere dingen te gaan doen. Echt proberen om daar gedisciplineerd vanaf te zien. Dat lijkt wel één van de belangrijkste levensopgaven. Omdat er anders niets uit je handen komt. 

Wat komt er nu uit mijn handen? Terugblik op de eerste werkweek na de 10 dagen in Sicilië, De week waarin we Joost Divendal hebben begraven. Zoals Colette van der Ven zei, zo heftig als hij leefde, zo heftig was de afscheidsbijeenkomst. Heel ontroerend, tranen met tuiten.

Op de VU veel plus- en minervaringen. Vooral minervaringen helaas, maar toch ook een lichtpunt: de accreditatie van de master Teaching in Higher Education is een feit. Dat gaat hopelijk een belangrijke inkomstenbron worden.

