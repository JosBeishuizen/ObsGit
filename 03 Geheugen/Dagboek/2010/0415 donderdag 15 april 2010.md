# 0415 donderdag 15 april 2010
In de trein naar Leuven voor een bijeenkomst van het EARLI bestuur. Even terugblikken op de afgelopen weken. Te druk, gezucht en gesteun. Ook naar Anne Carien toe. Die raakt daarvan in de stress en begint zich af te vragen of ik de 65 wel haal, begrijpelijk. Dat heeft op mij weer een averechtse uitwerking. Ballon van zelfvertrouwen loopt leeg, ballon van zelftwijfel loopt vol. Gevolg: agressie en schuldgevoelens. Dat is erg naar voor Anne Carien en slecht voor mezelf. In zo'n situatie moet plan B in werking treden. Wat is plan B? Een kleine cognitieve gedragstherapie bestaande uit de volgende zinnen.

A. Je laat je niet door anderen de stress in praten. Die aap komt niet op jouw schouder.
B. Je kunt beter gerust stellen dan boos worden. De ander heeft een probleem waarmee je haar kunt helpen.

Misschien zijn deze zinnen voldoende om het initiatief weer in handen te krijgen.