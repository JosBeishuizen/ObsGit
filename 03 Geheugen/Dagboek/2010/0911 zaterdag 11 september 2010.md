# 0911 zaterdag 11 september 2010
Zaterdagavond in Egmond aan Zee. Een lekkere dag buiten. Voorkant huisje geschilderd, naast het schuurtje een soort vossenhol dichtgegooid. Weer viel een beetje tegen maar toch lekker buiten geweest. Cathrien loopt op dit moment stage op de eerste hulp in het AMC. Diensten draaien, het bevalt haar goed. Sara heeft gesolliciteerd bij de thuiszorg. Ze kan in maart met haar coschappen beginnen. Berend is weer met een nieuw studiejaar begonnen. Heeft de slag nu wel te pakken.
 
Deze week gesprekken gevoerd met de onderdeelcommissie, met de medewerkers en met de rector. Alles liep wel volgens plan. Kom er later op terug, misschien morgen. Ook nog gesprekken met de medezeggenschap en de medewerkers van de Stichting, in verband met de verandering van de bestuursvorm naar een Raad van Toezicht en College van Bestuur (de drie rectoren, collegiaal). Ook allemaal wel goed verlopen. Alles redelijk onder controle.
 
Ik probeer alleen nog dingen te doen die ik goed kan. En dat ook steeds bij mezelf te bevestigen. Morgenvroeg proberen een draai te geven aan het hoofdstuk over de Onderwijsvisie.
