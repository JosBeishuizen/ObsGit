# 0307 zondag 7 maart 2010
Het is nu zondagmorgen, begin van een hopelijk een fijne dag. Een dag niet genoten is een dag niet geleefd. Proberen om steeds de focus te houden op elk volgende halfuur. En dan natuurlijk de vier regels van het quadripharmacon.wat waren die vier regels ook weer?

1. God is goed; je bent naar zijn beeld en gelijkenis geschapen.
2. Je ontmoet God in de ogen van hen die je nabij zijn.
3. Discipline geeft plezier.
4. Kies de goede dingen en probeer ze zo goed mogelijk te doen.

Moeilijk om hieraan vast te houden, zeker wanneer de druk vanuit de omgeving toeneemt. Maar het belangrijkste is dat deze regels niet bestaan bij de gratie van gunstige omstandigheden voor goed geluk, et cetera. Ze bestaan juist los van die omstandigheden en dat is de kracht ervan. En dan doen ze vervolgens ook hun werk. Ze zijn dus niet een stemming die ontstaat op basis van positieve ervaringen. Maar juist een stemming die ontstaat vanuit een keuze en die vervolgens gunstig uitwerkt op je gedrag en je omgeving.

OK, dit bij wijze van overdenking vooraf, in plaats van de dagelijkse meditatie van 15 minuten.