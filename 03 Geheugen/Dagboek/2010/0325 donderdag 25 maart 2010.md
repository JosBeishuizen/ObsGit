# 0325 donderdag 25 maart 2010
Op het vliegveld van München na een weekje van de ICO Spring School in een dorpje aan de Donau, Niederalteich. We waren met 60 PhD studenten, 30 uit Nederland, 20 uit Duitsland en nog eens 10 uit Finland en België. De voorbereiding kreeg ik op 1 februari in de schoenen geschoven. Gelukkig stond hier locaal al een goed team klaar. En ik kon Cathrien nog voren schuiven als assistent. Ze deed het werkelijk voortreffelijk, erg attent in het beantwoorden van mails en het regelen van allerlei zaken. Bovendien op een toegewijde en vriendelijke manier waar werkelijk iedereen van onder de indruk was. Kreeg ontzettend veel complimenten voor de bereidheid om het iedereen naar de zin te maken. Erg attent van alle collega's. Je ziet hoever je komt met de zachte krachten en echte belangstelling voor anderen. Ook erg gezellig met de collega's. We zaten in een prachtig huis, een soort volksuniversiteit. Prima voorzieningen, echt heerlijk eten. Een heel knus dorpje met een grote basilica, een reusachtige kerk die bij een klooster hoorde. De burgemeester gaf ons op zondagmiddag een uitleg in het Duits die ik zo goed mogelijk in het Engels vertaalde. Wandelen langs de Donau was met het plotselinge lenteweer werkelijk een groot genot. Heerlijk om weer eens schooltje te kunnen spelen. PhD studenten onverdeeld enthousiast. Erg leuke week, toch.