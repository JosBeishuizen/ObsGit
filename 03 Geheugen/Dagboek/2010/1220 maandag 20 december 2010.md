# 1220 maandag 20 december 2010

Eigenlijk zou dit de mooiste Kerst sinds tijden moeten worden: Prachtig winterweer, voortdurend kerstklanken in de oren en in het hoofd door de deelname aan het koor The Anglican Singers. Al weer erg mooie uitvoering gehad in Kasteel Middachten en 's avonds in Arnhem in de Sint Janskerk. Helaas zit Sara in India maar verder is iedereen gezond. Veel reden tot dankbaarheid dus.
 
Dat het me niet lukt om in de goede stemming te komen heeft toch wel te maken met de splitsing van het Onderwijscentrum waarmee we nu bezig zijn. Je hebt het sterke gevoel dat je eigenlijk nergens meer voor deugt. Terwijl we toch een goede overeenkomst met de faculteit hebben bereikt. Het zijn echt gevoelens en emoties, het idee dat je absoluut niet meer meetelt. Tegen je zin. De sterke aandrang om door de achterdeur te vertrekken. Dat is niet verstandig, eigenlijk zou je daar advies over moeten inwinnen. Zou Harry Vink daarbij behulpzaam kunnen zijn.
 
Ik wil koste wat kost blijven knokken voor een waardige positie voor mezelf, en voor zelfrespect. Niet blijven hangen in zelfmedelijden. Hopelijk gaat dat lukken. IK GA ERVOOR!!