# 0522 zaterdag 22 mei 2010
Alweer het moment van vertrek in Pozzillo. Zonovergoten zaterdagochtend, temperatuur stijgt snel op het terras. Zo dadelijk gaan we de auto terugbrengen naar Acireale en dan de bus naar Catania proberen te vinden. Vandaar met de bus terug naar Palermo. Meestal vind ik het fijn om weer naar huis te gaan maar deze keer overheerst toch het gevoel dat ik nog wel even had willen blijven.

Intussen in b&b in Palermo. Gooi net inktpot over sprei en broek. Interessant hoezeer mindfulness verdampt en schuldgevoel terugkeert. Dit ben ik ook. Iemand die zich zeer snel uit het veld laat slaan. En die dan vervolgens ook graag de anderen laat delen in het schuldgevoel. Dat dus niet vanavond! Proberen om ervoor te zorgen dat Anne-Carien een gezellige avond heeft. 

Dat is gelukkig goed gelukt. Geweldig kabaal op straat vanwege  het feit dat Inter met 2-0 de europacup van Bayern MÃ¼nchen heeft gewonnen. Getoeter gaat nog tot diep in de nacht door. 

