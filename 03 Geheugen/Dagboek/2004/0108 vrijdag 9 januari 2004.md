# 0108 vrijdag 9 januari 2004
In Freiburg na een reis van ongeveer 800 km uit Perugia. Cathrien klonk door de telefoon vanavond heel gedecideerd. Ze was vanmiddag met Tia bij Atena geweest en hadden en nieuwe optie bekeken. Twee kamers in een appartement aan de rand van de stad, wat meer naar rechts. Dinsdag bekijken en een beslissing nemen. Het gaat wel goed met haar in Perugia. Al mijn zorgen lijken overbodig en ten onrechte. Ik moet mijn mond erover houden. Na een hele dag kilometers vreten zijn we nu in Freiburg aangekomen. Gezellig gegeten in een Duits restaurant met veel donkerbruin houtwerk. Onderweg veel mist en regen, maar gelukkig nauwelijks oponthoud. Als we hier morgen om 8 uur wegrijden dan kunnen we wellicht rond 3 of 4 uur thuis zijn. Dat is dan zonder stops. Aangezien Anne verkouden is zal ik de kilometers voor mijn rekening moeten nemen. Geen probleem, zolang ik niet in slaap val. Nu nog even wat lezen en naar bed.