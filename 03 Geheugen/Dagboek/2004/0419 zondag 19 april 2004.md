# 0419 zondag 19 april 2004
's Middags om 16:20 op Cathriens kamer. Buiten op straat, de Corso Cavour, de stemmen van Italiaanse mannen, auto's die door de straat rijden. Het waren heel gezellige dagen met Cathrien. Goed om te zien dat ze haar plek hier in Perugia heeft gevonden. Veel vrienden en vriendinnen, genieten van de gezellige sfeer in de stad, de caf√©s en pizzeria's. Behoorlijk bedreven in het Italiaans, hoewel nog erg verlegen. Genieten van de rust tijdens de mis in de San Pietro. Genieten ook van de lekkere lunchhapjes bij Sandri. Kortom een heel rustige Cathrien, geheel in harmonie met haar omgeving. Eigenlijk een levenshouding om jaloers op te worden.

Het is nu 18:11 uur. We zitten weer in de Eurostar naar Roma Termini. Afscheid was wel even pittig. Gelukkig gaat Cathrien vanavond bij vrienden eten. Berend en ik zoeken eerst de Beehive op en gaan dan nog even een pizzeria opzoeken. Nu even lekker lezen en misschien een uiltje knappen.

Het is nu 22:45 uur. Terug in Rome waar we bij Mama Angela een pasta hebben gegeten. Nu op tijd naar bed zodat we morgen op tijd opstaan en onze weg naar het vliegveld kunnen vinden.

Wat ook erg leuk was om mee te maken: Cathrien die de leiding neemt in Rome, maar ook in Perugia. Heel rustig maar ook zelfbewust.