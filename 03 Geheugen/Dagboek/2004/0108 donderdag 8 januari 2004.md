# 0108 donderdag 8 januari 2004
Vandaag onze laatste dag in Perugia. Anne zei vanochtend: het is net alsof we Cathrien naar de kleuterschool brengen: kijken of ze goed valt in de groep. Vandaag gaan we nog wat boodschappen doen en inlichtingen inwinnen bij de Universiteit en de VVV. Kijken of we een hotel kunnen boeken in Freiburg.

Hotel is inmiddels geboekt. Hopelijk in het goede Freiburg im Breisgau. Cathrien kwam vanmiddag langs in het hotel. Had vanochtend haar eerste les gehad, verveelde zich nu een beetje. Anne en Cathrien zijn nu samen even boodschappen doen. Kunnen ze nog even goed samen praten.

