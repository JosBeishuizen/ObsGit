# 0411 zondag 11 april 2004
We gaan zo dadelijk het paasontbijt klaarzetten. Eerste Paasdag 2004. Erg veel reden voor dankbaarheid: iedereen gezond, kinderen doen het goed op school en hebben vrienden, Cathrien maakt het heel goed in Perugia, Anne bereidt zich voor op haar maand in Perugia, ik heb de baan van mijn leven. Er is echt reden voor dankbaarheid. Nu gaan we er een gezellige pasen van proberen te maken. Met de wereld gaat het heel slecht, maar we moeten er toch in geloven dat het op den duur goed zal aflopen. Er is een woord dat eeuwiglijk zal duren. En wie 't verstaat die is niet meer alleen. Dat is natuurlijk het woord Liefde. Je kunt goed genieten, zei Anne laatst tegen mij. Dat klopt en dat ga ik vandaag maar weer eens proberen.