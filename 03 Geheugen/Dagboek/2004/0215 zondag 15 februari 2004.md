# 0215 zondag 15 februari 2004
Een rustige zondagmiddag. Kleine verbetering aan de functionaliteit van Het Boek aangebracht. Proberen in kaart te brengen wanneer je het gevoel hebt de boel onder controle te hebben:

- Geen stress van alle lijstjes die gedaan moeten worden: Lijstjes zijn oneindig lang. Ook al werk je ze  helemaal af, dan zijn ze nog steeds oneindig lang. 

- Probeer steeds vanuit lijstje van vijf te werken.

- Probeer veel tijd aan opruimen en plannen te besteden.

Vanochtend  gebeld met Cathrien, die vanuit Rome enthousiast klonk. Kamer geboekt voor Cathrien, Sara en Karlijn als ze de nacht van 28/29 februari in Rome zijn. Wat ontzettend fijn dat dat nog steeds zo goed gaat! Volgend weekend gaat ze naar VenetiÃ« om daar carnaval te vieren. 

Het gaat nog steeds goed in het Onderwijscentrum. Merk nu wel wat de sterke en de zwakke kanten van het managementteam zijn. De zwakke kant is eigenlijk dat het team vrij slecht in managen is. En dat iedereen de zaken graag bilateraal met de directeur regelt. Weet eigenlijk niet of ik die trend moet keren. 

