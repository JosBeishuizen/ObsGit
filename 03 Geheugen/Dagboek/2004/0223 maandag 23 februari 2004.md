# 0223 maandag 23 februari 2004
Het afgelopen weekend een prachtig boek van Erwin Mortier gelezen: Sluitertijd. Verhaal van terugblik op jeugd in foto's. Leven in Vlaams dorp, jongen, opgegroeid bij nonkel en tante die een kruidenierswinkel hebben. Op de laatste dag van zijn "jeugd" zit Joris in de kerk en denkt: "Er kroop een rilling van welbehagen over mijn rug. Alles was goed. Ergens was precies op tijd een wijzer over de wereld geschoven, al wat bestond liep voor noch achter. Ik liet me drijven op een zee van regelmaat, tot na de communie juffrouw Van Vooren met haar vingers knipte." Erg mooi beeld, dat mij nu eigenlijk vaak voor ogen staat. Het gevoel dat alles op zijn plaats is gevallen. Ook weer heel vaak niet natuurlijk, maar met deze baan is toch wel veel zekerheid gekomen. Het gevoel dat je de goede dingen kunt doen en de dingen goed kunt doen. 

