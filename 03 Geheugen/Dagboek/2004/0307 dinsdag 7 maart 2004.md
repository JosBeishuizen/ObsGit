# 0307 dinsdag 7 maart 2004
Gesprek met Eddy Alkema.

Eerste indruk: machtspoliticus van het type Willem Heiser. Vriendelijk, een zekere humor, zichzelf beschouwend als niet politiek. Stelt de vraag of je vanuit je visie dat elk talent telt niet beter met een vmbo-school zou moeten gaan samenwerken ipv een gymnasium. Maar vloeit dit commentaar niet voort uit een gevoel van onmacht? Moet ik niet veel sterker uitgaan van de juistheid van mijn standpunt. Wij verkeren beiden in onzekerheid over het standpunt van het College. Wie gaat er winnen? Eddy betoonde zich de verongelijkte, vond dat hij geschoffeerd was. Gaf aan dat hij allang hoog van de toren had geblazen als hij niet anders in elkaar had gezeten. Ik legde uit dat ik de lijn van het College heel verstandig vond. Eddy verweet het College slappe knieÃ«n, vond het optreden van Noomen in Zwolle dom. Juist nu er in de organisatie weerstand ontstaat is moed nodig. Die moed bezit het College volgens hem niet. Vond het onverstandig om een theologie-opleiding te starten. Beschouwt de universiteiten als verpolitiekte organisaties. Maar rekent zelf uiteindelijk op de macht van het getal. Uiteindelijk geloof ik toch dat hij zich ernstig zorgen maakt over de afloop. Gaf aan dat het College al eerder een projectorganisatie had afgewezen, vanwege de urgentie van het probleem: (1) het lerarentekort, en (2) de wens om een kennisinstituut voor de denominatieve tak van het onderwijs neer te zetten dat een wetenschappelijk onderbouwd antwoord op de pedagogische verlegenheid kan geven. Een instituut waar toepasbaar onderwijsonderzoek gedaan wordt, niet die onbruikbare onzin die de onderwijsonderzoekers in Nederland nu produceren. Toen hij nog bij het CPS werkte heeft hij al eens geprobeerd om zelf een onderzoeksinstituut op te starten.