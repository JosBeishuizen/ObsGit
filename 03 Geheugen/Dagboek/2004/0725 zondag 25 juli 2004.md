# 0725 zondag 25 juli 2004
Stom dat ik nu net in de vakantie een dipje doormaak. Het gevoel hebben dat je 's ochtends vroeg op moet staan om van de vrijheid te genieten en dat vervolgens niet te doen en daar dan vervolgens weer schuldgevoelens over hebben. De tijd niet maximaal benutten, en het gevoel van onmacht dat daar op volgt. Ik weet wel dat je, ongeacht wat je doet, van het moment moet genieten, en dat de rest dan vanzelf komt. Maar ik doe het niet, dat is het. Je moet proberen terug te keren tot het absolute hier en nu, zondag 25 juli om 10:56 uur.