# 0520 donderdag 20 mei 2004
23:29 uur. Genova. Vanmiddag hier gearriveerd samen met Patris van Boxel in het kader van het Telepeers project. Karl Steffens arriveert rond middernacht vanwege ongelukkig vertrek vanaf het verkeerde vliegveld. Vanavond gegeten met de club ergens downtown. Morgenvroeg nog even mijn presentatie inkleuren en op sheet zetten. Daarvoor de tijd van 06:15 tot 07:30 uur. Dan snel aankleden (20 min) en ontbijten. Om half 9 klaarstaan op de stoep van het hotel.

Deze maand is tot nu toe heel goed verlopen. Gekookt, gezellig opgetrokken met Berend en Sara, veel gezellige avonden. Het blijkt allemaal erg mee te vallen, het geregel en gezorg in huis. Erg veel tijd om na te denken nog, of het moest zijn de poging om af te rekenen met allerlei interne zwakheden. Dat is enigszins gelukt, nog niet naar wens. Verder wel nagedacht over de relatie met Anne, die de laatste tijd misschien onder druk stond. Daar wil ik nog wel verder mee komen. Eerste gedachte: Anne's behoefte om de zaak onder controle te houden. Jan: dit is mijn domein, blijf uit de buurt. En mijn reactie daarop: terugtrekken. Ik zit eigenlijk meer met het laatste dan met het eerste. Betwijfel enigszins of Anne zo sterk geneigd is haar domein af te bakenen, is meer een gewoonte die in haar genen zit en waar ze verder niet over nadenkt. Alleen maar verbaasd als iemand daar moeite mee heeft. Ik zit meer met mijn neiging geraakt zijn en mij terugtrekken. Jezelf niet zo snel geraakt laten zijn. Gewoon niet op reageren, tenzij ze gelijk heeft.

Gisteravond vroeg ik aan Jan en Janny wat hun gelukkige momenten waren. Jan: op het muurtje zitten met zijn vroegere klasgenoot Gerrie. En: op het bed zitten na de geboorte van Marina. Janny: culting prijs winnen. Ik: wandelen door Semur en Auxois aan het einde van de eerste vakantiedag. En: als een zombie achter het boodschappenkarretje aanlopen in een goed gekoelde Essalunga na het bereiken van de vakantiebestemming in ItaliÃ«. Maar of dat nou  het moment is dat ik het liefste zou willen meenemen naar de eeuwigheid?