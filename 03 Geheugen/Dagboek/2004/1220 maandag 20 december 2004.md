# 1220 maandag 20 december 2004
Heb mezelf beloofd om gedurende de komende twee weken elke dag in dit dagboek te schrijven. Om even de balans op te maken en het tot rust komen aan het eind van het jaar te bevorderen. Tot rust komen zal vanavond lastig zijn omdat Sara en Berend om 12 uur moeten worden opgehaald uit Amstelveen van hun schoolfeest. Laatste keer kerstbal voor Saar. Ze ziet er fantastisch uit met haar petticoat. Sara werkt hard maar toch ook beheerst toe naar het eindexamen. Mondelings Nederlands, debat tegen de latere Nederlandse kampioenen, leverde uiteindelijk een 8.5 op, tegenstanders een 9.0. Onterecht natuurlijk, zeker omdat de jongens kwaad werden tijdens het debat. Saar geeft ook bijles Latijn aan een tweedeklasser. Tot Saar's schrik zij de zinnen in het themaboek deksels lastig.

Begin december is prins Bernhard overleden en begraven. Een prachtige dienst met veel mooie liederen in de de Nieuwe Kerk in Delft. De prins blijkt een flink aantal interviews aan gerenommeerde journalisten gegeven te hebben waarin hij onthult hoeveel buitenechtelijke kinderen hij heeft en hoe empathisch "mammie" Juliana daarop reageerde. Allemaal betrekkelijk genant.

Wel een mooi artikel gelezen met een interview met Benjamin Barber.

Nu eerst naar Cathrien, daar gezellig eten en dan naar huis.\