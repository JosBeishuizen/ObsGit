# 1018 maandag 18 oktober 2004
Vanochtend een indringend gesprek met Vellinga gehad. Het gesprek ging over drie onderwerpen: (1) lerarenopleidingen, (2) kwaliteitszorg, (3) positie Onderwijscentrum.

Lerarenopleidingen

In de visie van Vellinga worden op termijn de huidige ULO's afgeschaft en houden we uitsluiten de CE-masters over. Dat wil zeggen: studenten volgen een lerarenopleiding bij de faculteit. De faculteit huurt didactische expertise in bij het Onderwijscentrum. Net zoals FALW nu al onderwijs inhuurt vanuit Geneeskunde. Je kunt niet alles zelf doen. Het Onderwijscentrum bundelt didactische expertise, onderhoudt contacten met de opleidingsscholen en met Den Haag. Bundeling van didactische expertise blijft een belangrijke bestaansreden van het Onderwijscentrum. Die onderwijskundige expertise moet dan wel geleverd worden, maar daarover bestaan bij FALW geen klachten. Het lijkt in dit verband onzinnig om een aparte resultaatverplichting van het Onderwijscentrum te vragen, zoals in het convenant vastgelegd: 100 dio's per jaar. De leraren worden opgeleid bij de faculteiten, het Onderwijscentrum levert diensten. 

FALW werkt aan twee CE-masters: Aardrijkskunde (samen met Joop van der Schee) en Biologie. Voor deze masters gaat de faculteit zelfstandig werven: Word leraar bij FALW! De faculteit vormt de thuisbasis voor de studenten. 

Op den duur zullen we zien dat studenten na hun bacheloropleiding gaan werken en terugkeren naar de universiteit voor een masteropleiding. Bijvoorbeeld een CE-master. Met een bachelordiploma word je bioloog of geoloog. Met een masterdiploma kies je voor een bepaalde specialisatie, bijvoorbeeld communicatie en educatie.

Kwaliteitszorg
STOK-adviezen worden positief gewaardeerd. Verder geen uitgebreide analyse van centrale taken op het terrein van kwaliteitszorg. Expertiseontwikkeling moet in ieder geval binnen de faculteiten plaatsvinden.

Positie Onderwijscentrum
Een plek bij de Faculteit Psychologie en Pedagogiek ligt voor de hand. Faculteiten als organisatie-eenheden worden steeds grotere molochs, waarbij de wetenschappelijke leiding steeds beperkter wordt. De echte werkeenheden worden groepen van 30 tot 100 mensen met een eigen cultuur, onderdeelcommissie, etc. Binnen FALW bestaan nu al enkele zelfstandige instituten, zoals het IVM. Zo zou het Onderwijscentrum ook een plaats binnen FPP kunnen krijgen. Dienstverlening vanuit FPP naar andere faculteiten is geen enkel probleem, zou in feite veel vaker moeten gebeuren.

Commentaar:

1. Vormt de analyse van de toekomst van de lerarenopleidingen inderdaad een plausibel perspectief? In de ICL mikken we nog steeds op twee trajecten: CE en 1-jarige master op master. In de discussie over de afwijzing van het visitatierapport en de noodzaak om per opleiding te accrediteren is deze vraag zeer actueel. Eigenlijk moeten we hierover snel duidelijkheid hebben! 

2. Vormt deze ontwikkeling een bedreiging voor het Onderwijscentrum, of kunnen we onze dienstbaarheid juist beter realiseren in goede samenwerking met de faculteiten? Zouden we de gemeenschappelijke regeling zou kunnen invullen dat de bundeling van didactische expertise centraal blijft staan?

3. Hoe noodzakelijk is de centrale positie van het Onderwijscentrum? Niet alleen voor de lerarenopleiding maar ook voor de kwaliteitszorg? Is dit een kwestie van onderwijsbeleid van het College? Zo ja, dan zouden we hierover in overleg tussen Sminia, Vellinga en Onderwijscentrum duidelijke afspraken voor de middellange termijn moeten maken. 

Even wat anders, over zin maken. Hoorde gisteravond een discussie op de radio over de vraag hoe je als schrijver aan je inspiratie komt. Volgens Komrij moet je als schrijver, als je geen zin hebt, zin maken. Als je geen zin kunt maken, dan heb je geen talent. Zo, zullen we daar eens even mee doen, als het gaat om motivatie, ook voor het schrijven?