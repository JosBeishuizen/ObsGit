# 0728 woensdag 28 juli 2004
Vandaag wordt Remco Campert 75. Leuk stukje over hem in de Volkskrant van afgelopen zaterdag. Iedereen is boodschappen aan het doen in Dicomano, inclusief Gerrie die we gisteren van het vliegveld in Pisa hebben opgehaald. Prachtige stad, Pisa. Studentenstad, dus veel gezellige cafés en eethuisjes. Zo langzamerhand krijg ik de de draai weer te pakken. Begin weer zin in dingen te krijgen. Probeer de dag te zien als vijf dagdelen. Voor elk dagdeel een plan maken en voor te bereiden met lijstje van vijf. Het getal 5 als de spil waarom planning draait! Ik begin bijna een kabbalist te worden. We hebben gisteravond een pizza gegeten met de Belgen, aardige mensen uit de omgeving van Turnhout. Anne had van Paola verkeerd begrepen dat gisteravond de cena met barbecue zou worden gehouden. Toen om 21 uur iederen van de agriturismo wegging drong het tot ons door dat er een vergissing in het spel was. Leverde uiteindelijk een heel gezellige geïmproviseerde maaltijd met de Belgen op. De andere gasten waren niet te vinden. Nu maar weer eens een lekkere expresso en verder met Nietzsche.