# 0326 vrijdag 26 maart 2004
Barcelona. Gistermiddag/avond hier aangekomen na een vlotte vliegreis. Hotel Alimará bleek geen plaats voor ons te hebben. Uiteindelijk hier in Hostal Condal terecht gekomen. Zeer prima hotel in het hartje van de oude stadswijk, vlak om de hoek bij het praça del Pi. Vanochtend hebben we vrij tot half 12. Dan naar de universiteit en  aan het werk. 

Op een terrasje in de zon aan de Middellandse Zee, in de wijk Barceloneta in Barcelona. Kostbaar moment van gelukzaligheid, waarvan je elke seconde moet proberen te benutten. Gisteravond gezellig gegeten in een Tapasbar. Nieuwe mensen ontmoet: Karl's vrouw Sharon en hun dochtertje, Karl's medewerkster Kathrin Petzold en haar vriend Mattias, Giuliana Dettori uit Genova die Vittorio Midoro goed blijkt te kennen, Martin Aiello, medewerker van Antonio Bartolomé, filosoof uit Argentinië. Gesprekken die echt ergens over gingen. Nu nog even wat leeswerk doen. Om 11 uur terug naar het hotel. Samen met Patris naar de Universiteit waar we na de lunch aan de slag gaan.