# 1127 zaterdag 27 november 2004
Heerlijk geslapen in ons appartement van Hostal Levante. Gisteravond na enige omzwervingen beland bij El Gran Café hier aan de overkant. Gezellige ouderwetse tent met een stoet aan bedienend personeel. Vandaag weer ontbijten in de Boqueria en dan naar de Sagrada Familia, kijken hoever ze zijn met de bouw.

Flinke klim in de torens gemaakt. Eerlijk gezegd vond ik het doodgriezelig, was blij dat we weer heelhuids op de grond stonden. De kerk is nog steeds een bouwplaats met steigers en hijskranen. Maar er zit wel schot in de zaak. Zouden we nog meemaken dat hij af is?

Geluncht in Bar del Pi, waar de gedienstige juffrouw een glas bier op haar blad omgooide dat op een haar na Anne miste. Daarna een kleine siësta.