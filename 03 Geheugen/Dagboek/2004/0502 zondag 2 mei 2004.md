# 0502 zondag 2 mei 2004
Net terug uit Charleroi waar Berend en ik Anne, Laura en Santje op het vliegtuig naar Rome hebben gezet. Op de terugweg even een portie frieten in Antwerpen genuttigd in een gezellige buurtfrituur. Voel me op de één of andere manier enorm opgelucht dat Anne nu vertrokken is. Spannend om weer even zelf de touwtjes thuis in handen te hebben. Eigenlijk voelde ik me de laatste tijd steeds machtelozer thuis, misschien doordat we hier geen twee kapiteins op het schip kunnen hebben. We zouden eigenlijk opnieuw een taakverdeling thuis moeten maken. En ik zou toch echt van die verlammingsreactie af moeten. Moet eigenlijk vanavond ook nog even een spelletje met Berend doen. Anne is nu bezig te landen in Rome. Hopelijk verloopt de reis verder naar wens, het lastigste deel gaat nu beginnen. Eerst met de bus naar station Termini, dan een stuk met de trein en vannacht van 00:40 tot 01:40 nog een keer met de bus naar Perugia. Daar staat hopelijk Cathrien met een taxi klaar.