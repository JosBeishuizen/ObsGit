# 0612 zaterdag 12 juni 2094
Lieve Cathrien,

Saars verjaardag was uiteindelijk heel gezellig. 's Ochtends cadeautjes op bed en ontbijt aan tafel. Saar was erg in haar nopjes met de nieuwe Italiaanse stappers, heeft ze meteen aangedaan. Ze leek opeens weer een stuk groter. 's Avonds uiterst gezellig gegeten met Daan en Ger, Berend en Mama, Karlijn en Sara, in Orontes. Sara is daarna nog met haar vriendinnen (dus ook met Hagar en Anna) naar Paradiso (in paradisum) waarvan ze om half 5 in de ochtend weer vrolijk thuiskwamen. Gisteren bleek dat er een probleempje was ontstaan met Saars fiets. Sleuteltje afgebroken, fiets stond nog op school. Dat zal wel vrijdagochtend gebeurd zijn. Mama boos, Sara boos, nou ja, je kent dat wel. Vanmiddag heb ik de fiets weer opgehaald. De fietsenmaker kan het sleuteltje weer uit het slot prutsen, Sara vond een reservesleuteltje, dus alles is weer ok. Stom dat Sara zich zelf zo had klem gezet door te ontkennen dat ze er schuld aan had. Vervolgens wist ze ook niet meer precies hoe ze het probleem moest oplossen, waardoor ze uit machteloosheid nog bozer werd, etc. Ik heb dat zelf ook wel, gelukkig niet meer zo heel vaak, dat ik mezelf uit pure onmacht en boosheid daarover klem zet. Jammer, zoals Iris Murdoch al zei: schuldgevoelens kunnen slecht uitwerken omdat ze verlammend werken. Terwijl er zoveel werk te doen is.

Ik heb opeens een goed idee gekregen voor de titel van mijn oratie: De Vrolijke Wetenschap. Vrolijk omdat je kinderen voor de wetenschap kunt winnen door ze te laten zien hoe leuk onderzoek doen is. We gaan met het Ig een project proberen binnen te halen waarin we onderzoekend leren en de samenwerking tussen school en onderzoekers op de universiteit centraal stellen. De Vrolijke School lijkt me wel een mooie naam voor het project. Hopelijk vindt Hans Buijze dat ook. De Vrolijke Wetenschap is de titel van een boek van Nietsche: Die Fröhliche Wissenschaft. Het gaat over uiteindelijke waarheid dat we allemaal dood gaan, en over de keuze om toch je best te blijven doen. En toch, en toch, en toch, is het leven waard om geleefd te worden, zegt Etty Hillesum, kort voor haar eigen dood in Auschwitz. Kiezen voor het leven eigenlijk (zie vorige mailtje). Nietzsche was zoon van een dominee, maar heeft zijn leven lang het Christendom te vuur en te zwaard bestreden. We moeten middel en doel niet verwarren. Religie en wetenschap zijn volgens hem middel, geen doel. Middelen om tegen beter weten in de wereld vriendelijk en begrijpelijk te maken. Ik weet niet zeker of ik hem zo goed weergeef, maar deze manier van denken spreekt me eigenlijk heel erg aan. Twee citaten: "Dem Dichter und Weisen sind alle Dinge befreudet und geweiht, alle Erlebnisse nützlich, alle Tage heilig, alle Menschen göttlich."  Jij hebt toch ook wel eens gezegd dat je alles wilt meemaken, meegemaakt hebben? Nog een citaat