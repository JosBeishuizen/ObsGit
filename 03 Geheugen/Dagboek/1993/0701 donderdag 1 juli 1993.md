# 0701 donderdag 1 juli 1993
6.30. Klaar voor de terugreis. Nog even een laatste blik op de Donau vanaf het balkon. Niet te veel naar buiten kijken, dacht ik vannacht. Ik laat me vrij dikwijls door anderen bepalen, en zit dan ook vaak te wachten op prikkels van buiten. Niet goed! Zelf veel meer initiatief in handen houden, vooral door lezen of schrijven. Dat soort dingen ga je bedenken als je weer eens een tijdje op jezelf bent teruggeworpen. Heel erg nuttig. Was een goede periode hier in B. Expert missie stelde niets voor. Denk er dan ook sterk over om uit het panel te stappen. Panel heeft geen enkele concrete functie. Is bovendien niet mijn terrein. Nu eerst dag plannen en naar vliegtuig. 