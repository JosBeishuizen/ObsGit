# 0302 dinsdag 2 maart 1993
Oude vulpen blijkt nog steeds goed te doen. Vandaag het overwinnaarsgevoel na het gereedkomen van het eindrapport van het Proefstation-project. Het resultaat is qua vorm erg netjes geworden. Hopelijk valt de inhoud ook in de smaak. Enorme opluchting dat het verhaal er is en zo netjes op tijd! Heeft op het laatst nog wel een weekend doorwerken gekost, samen met de jongens. Laatste etappe duurde 24 uur! Van zondag 9 uur tot maandag 9 uur vrijwel non stop. Hopelijk duurt deze euforie nog even. De Mattheus Passion draait, het moet voorjaar worden! Nog een kop koffie, briefje, planning van de dag en weg.