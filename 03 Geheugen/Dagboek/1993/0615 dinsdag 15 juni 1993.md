# 0615 dinsdag 15 juni 1993
8.20 (trein). Sara's partijtje verliep heel gezellig: buiten, 't Twiske, avonturenspeelplaats. 8 meiden + Cathrien en Berend. Sara's negatieve buien zijn naar mijn idee afgenomen. Volgens Gerry sinds ze viool speelt. Er zit zeker vooruitgang in haar spel. (Zie op station Schiphol tussen buizen en beton door de blauwe lucht). 't Wordt vast weer een mooie dag. Nog even een beetje peptalk. Van belang: Anne uit haar tent blijven lokken, vooral verbaal. Van haar valt op dit punt geen initiatief te verwachten, althans niet structureel. Praten, geruststellen, aanmoedigen, troosten. Dat lukt vanzelf als je de goede intentie hebt en er een begin mee maakt. Mag ik van de bekoringen (tv, computer, eten, snoepen, roken) het snoepen: vandaag niet. Vandaag: feedback op artikel Joke, verslag vakgroepbestuursvergadering, VSNU.