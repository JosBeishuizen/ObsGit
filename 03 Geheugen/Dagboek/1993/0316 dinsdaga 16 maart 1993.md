# 0316 dinsdaga 16 maart 1993
14 dagen later. Zoeken, zoeken, zoeken. De kunst is om van alle bekoringen af te zien. Genoeg te hebben aan het gevoel: dit zit goed. De kinderen: Cathrien werd gisteravond opgebeld door klasgenoot Marloes. Samen hebben ze per telefoon een tekenclub opgericht, "Het Tekenbeest". Op een envelop staan haastig door Cathrien genoteerde namen van klasgenoten. Gisteren liep er een poes alleen op straat. De meisjes meteen met melk en plakjes worst in de weer. Helaas is het beest weer vertrokken. Cathrien zou dolgraag een huisdier willen. Sara is enthousiast over haar viool. Ze oefent heel fanatiek met Anne en mij. Alle negativiteit is weer op afstand. Berend blijft een vrolijke flierefluiter. 's Ochtends bij het opstaan soms wat humeurig. Maar verder altijd opgewekt.