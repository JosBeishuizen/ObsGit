# 0117 zondag 17 januari 1993
![[image.png]]

Afgelopen week wel goed aan het schrijven geweest. Nog teveel tijd verspild aan tv, inefficient werken, geklets. In Egmond lampjes opgehangen en bosje bloemen bij buren Jan en Wijnanda Burger gebracht. ‘s Avonds erg moe, verkeerd aangepakt. In hoeverre is dit interne geneuzel te rijmen met de echte existentiële problemen? Dinsdag op t.v. Feuerstein: Drie voorwaarden voor goed onderwijs:  
1. Geloven in verandering! Intelligentie is veranderen.  
2. Technieken.  
3. Leeromgeving.  
Intelligentie is veranderen! Inderdaad: de verlammende angst voor onbeweeglijkheid (bijv. niet bij tv of pc weg kunnen kunnen komen). In deze opvatting zijn intelligentie en luiheid tegenstrijdig.  
Cathrien: ik vergeet alles en raak in de war. Eerst de feestdagen, nu weer een vulpen! Ze heeft sinds januari op school een vulpen. Is er erg trots op.  
Geloven in verandering! Zelf veranderen. Niet vastroesten. Eigenlijk heel goed. Zo ook relatie met Anne bekijken. Haar ouders die zich onbeschaamd en onophoudelijk mengen in onze privacy, mijn privé leven. Vooral ook met geld. Anne die het geld aanpakt (net als ikzelf overigens) en vervolgens bedenkt dat ik dat afwijs. Zich geplaatst ziet tussen haar ouders en mij, vervolgens haar mond houdt en niet kiest.