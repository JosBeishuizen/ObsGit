# 0822 zondag 22 augsutus 1993
Zondagavond. Depressiviteit is ondankbaarheid, zelfzucht, lafheid, egoïsme. Hoewel ik deze eigenschappen in ruime mate bezit wil ik toch proberen om er niet aan onder te gaan. Wat is dankbaarheid op dit moment? Blij zijn met weer een nieuwe dag hier in het rustige Egmond, met de gezondheid van je vrouw en kinderen en jezelf (stel dat dit de laatste dag van je leven was - hoe zou je hem beleven?), met de liefde van je vrouw en kinderen. Blij met het weerzien van Jan Willem & Titia vandaag. Blij met alle taken die je vandaag wachten: wat hout klein zagen. Spijkers krom slaan. Naar Harderwijk rijden en weer terug. Proberen iedereen even serieus te spreken. Kaarten schrijven. 30 Bladzijden lezen. 20 Bladzijden van Van Jool. Tafel dekken en ontbijt klaarmaken. Viool spelen met de kinderen.

Moed: de uitdagingen aangaan, jezelf durven geven, je niet verbergen maar je bloot geven. Verberg U niet, verberg U niet, verberg U niet. Altruïsme: er zijn voor elkaar. 

Het is nu 8 uur. Plan de campagne:

-- aankleden  
-- ontbijt  
-- viool  
-- hout  
-- kaarten (Fam, Leiden)  
-- Van Joolingen (10)  
-- Amy Tan (10)  

± 12 weg.  

