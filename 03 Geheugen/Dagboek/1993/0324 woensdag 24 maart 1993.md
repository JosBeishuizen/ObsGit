# 0324 woensdag 24 maart 1993
Zon in Egmond. Vanochtend goed gewerkt. Twee z-uren. Vanmiddag nog 3 proberen. Toergenjev is weer een klassieker: discussie over idealen vs. nihilisme. Ik houd het op het eerste. De vraag is alleen: welke idealen. Liefde is natuurlijk het sleutelwoord. Als al je handel en wandel door liefde wordt geïnspireerd, dan gaat het goed. Maar: je bent geen liefde, je bent iemand met lief en leed. Vorige week op school een discussie over discipline. Tegenover de Amerikaanse therapie van het ongenaakbare redresseren en conditioneren stelde ik: er is een principiële ongelijkwaardigheid tussen ouder en kind. Je kunt dat niet op heffen of ontkennen. Daarmee zie je ook de principiële underdagpositie van je kind over het hoofd. Je moet accepteren dat je als ouder een andere plaats inneemt en (nu nog, meestal) een fysiek en mentaal overwicht hebt. Verder vind ik dat je je zelf moet durven blootgeven, compleet met je woede en onzekerheden. Je moet van gedacht durven veranderen. Heeft God in het O.T. ook niet dikwijls deze kenmerken. Liefde is dus niet: continu het beste met elkaar voor hebben. Wel: respect, e behoefte om te leren kennen, zien, horen. Open staan voor de ander. Als ik boos word is dat meestal omdat de kinderen een beroep op mij den op momenten dat ik niet voor ze open wens te staan. Het continue beroep op je doen, dat vind ik moeilijk. Te weinig liefde dus? Is er een evenwicht, een midden, rust, etc.? Ik geloof van niet.