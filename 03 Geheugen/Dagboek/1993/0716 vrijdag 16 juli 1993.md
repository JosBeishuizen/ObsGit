# 0716 vrijdag 16 juli 1993
De Tour de France loopt en Breukink heeft na de tweede bergetappe alweer een beslissende achterstand opgelopen. Cathrien heeft voor haar verjaardag een dagboek gekregen. Ze schrijft er elke avond in. We mogen het niet lezen. Onlangs hebben we met Gerry gesproken over de mogelijkheid dat zij in ons huis gaat wonen als wij onder de tram mochten geraken. Ik ben er erg voor, maar er is een probleem: de middelen van bestaan. Ik zoek nu uit of ik bij evt. overlijden nog iets van een werkgever te verwachten heb. Anders zouden we een overlijdensrisicoverzekering moeten afsluiten. Bedrag: &plusmn;3000/maand, 36.000/jaar &rarr; 540.000? Dat moet dan op wiens leven? Ik ga John om advies vragen. 