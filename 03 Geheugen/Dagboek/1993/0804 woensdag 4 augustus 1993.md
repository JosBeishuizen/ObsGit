# 0804 woensdag 4 augustus 1993
Alweer een prachtige zonnige dag. Het is alweer de woensdag van de eerste vakantieweek. Het is vrij makkelijk om hier in de vakantiemodus te komen. Gemakkelijker dan bij kamperen. Vanochtend moet de bovenkant van de achterkant van het huisje geschilderd worden. Wat doen we verder: strandbezoek, lezen, onkruid wieden in de tuin, hardlopen 's ochtends. Allemaal relaxte zaken. De kinderen blijven 's ochtends tot 8 uur in bed. Dat is een enorme vooruitgang. Verder spelen ze veel zelf. De meisjes hebben een vriendinnetje gevonden waarmee ze veel optrekken. Berend speelt met zijn nieuwe zandhapper. Wordt er ook nog nagedacht? Niet te veel.