# 0908 woensdag 8 september 2021
### Vijfde vakantiedag

Vanochtend een wandeling gemaakt bij Sarnano. Niet dezelfde als op [[maandag 9 september 2019]]. Minder mooi ook, teveel asfalt. Maar wel een mooi uitzicht op de bergen. Op een bepaald moment moesten we door een beekje waden, schoenen en sokken uit. Vervolgens voerde het pad door een bijzondere camping, waar de caravans helemaal ingebouwd waren zodat er quasi vakantiehuisjes ontstonden. De camping was zo goed als verlaten, iedereen weer aan het werk. We zagen ook vaak het paarse bloemetje dat hier heel veel voorkomt. Volgens mijn planten app is het een wilde cichorei. 

![[0908 Wandeling bij Sarnano.jpg]]![[0908 Bijzondere camping 2.jpg]]

![[0908 Wilde cichorei 2.jpg]]