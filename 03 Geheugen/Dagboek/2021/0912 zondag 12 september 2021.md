# 0912 zondag 12 september 2021
### Negende vakantiedag

Eerste dag in Bocca di Lupo! Altijd even wennen aan het nieuwe huisje en de nieuwe omgeving. Maar er ontstaat hier meteen al een nieuwe routine: Â´s ochtends even lopen naar Loretello, dan oefeningen in het zwembadje en planken, en dan aankleden en ontbijten op het terras. Al weer heerlijk! We hebben vandaag een rustige dag bij het nieuwe huisje doorgebracht. Lunchen of avondeten bij La Grotta of in Nidastore lukte niet, helemaal volgeboekt. Daarom aan het eind van de middag nog een borreltje gedronken bij het terrasje van ~MangiaMarche. Daar zat een zeer spraakzame Italiaan die van alles vertelde over de omgeving en adviseerde om naar Corinaldo en naar Pergola te gaan. Wat we natuurlijk meteen in het programma hebben opgenomen. Vanaf het terras zie je in verte ons huisje liggen.

![[0912 Lunch op het terras.jpg]]![[0912 Uitzicht op Bocca di Lupo.jpg]]

's Avonds gegeten bij Ippocastani (de paardenkastanjes), een soort agriturismo waar moeder heerlijk kookt. Erg lekkere maaltijd! 

![[0912 Cena bij Ippocastani.jpg]]