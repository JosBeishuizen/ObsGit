# 0516 maandag 16 mei 1988
Sinds zaterdag in San Gimignano. Het weer en de auto blijken onzekere factoren te zijn in deze vakantie. Het weer: wisselvallig, regen, maar soms ook opeens weer volop zon en warm. ‘s Ochtends in ieder geval mist die ruime gelegenheid biedt tot alle mogelijke analyses. De auto: startmotor hapert, zaterdag handremkabel stukgetrokken. We gaan vandaag een garage opzoeken in Colle di Val d’Elsa om de handrem te laten repareren. Nog niet eerder meegemaakt: het weer en de auto als potentiële vakantiepret verstoorders. A.C. heeft er meer moeite mee dan ik. Ze mist bovendien de kinderen nogal. Verder valt er
hier veel te zien. Gisteren (zondag) trokken veel Italianen er in de namiddag op uit om in de straten van San G. te flaneren, soms met parmantig uitgedoste kleine kinderen. De jeugd is onder te verdelen in diverse leeftijdscategorieën. Zo heb je jonge meisjes van 10 tot 15 jaar die groepsgewijs optrekken en wier gesprekken je dikwijls de namen van jongens hoort. Je hebt 18 - 20 jarige stellen, rondwandelend of vrijend in het park rond de Rocca. Verder zijn er natuurlijk oude heren die naast elkaar op stoelen bij een café langs de straat zitten.
