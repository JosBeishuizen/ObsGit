# 0409 zaterdag 9 april 1988
Een aangename laatste avond in het French Quarter met Jacobijn Sandberg en Yvonne Bernard en Leen de Leeuw. Het is nu kwart voor 12. Vannacht gaat om 4 uur de wekker! Reizen! Jacobijn verbaasde zich erover dat ik zei een hekel aan reizen te hebben. “Jij bent altijd zo goed georganiseerd en houdt van snel beslissen?” Onze discussie over de opbrengst van Artifical Intelligence en Education: algemeenheden die soms oppervlakkig zijn, details die slecht generaliseerbaar zijn. Vanmiddag een jurk gekocht voor Anne! Verder zeer ontspannen rondgereisd door het French Quarter. Morgen naar Minneapolis.