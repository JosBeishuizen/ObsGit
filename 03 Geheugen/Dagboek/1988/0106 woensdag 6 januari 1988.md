# 0106 woensdag 6 januari 1988
Er heerst hier een soort verkoudheidsestafette. Alleen Anne doet niet mee. Saar, Cathrien, en ik geven steeds de verkoudheid aan elkaar door. Vanochtend zat Sara bij Gerry op schoot aan tafel. Cathrien ernaast op een stoel, Saar een beetje aaien, etc. Opeens zet Saar het op een brullen. Cathrien had in haar vinger gebeten. Nu al de derde keer! Cathrien zit er meteen heel bedeesd naast en fluistert: "Doe ik toch niet meer." Ondertussen heeft ze toch een beetje pret. Vanavond aan tafel vertelde ik het sprookje van de Gelaarsde Kat. Cathrien een en al oor. Moest daarna nog Doornroosje doen. Ze vindt 't vertellen erg leuk.
  
Zit te denken over Huubs voorstel om een toespraak te houden. De lijn, of althans de ingrediÃ«nten.

* Wat is gereformeerd schuld- en zondebesef. Vergeving der zonden was toch ook steeds aan de orde.
* Hoe zwaar drukt de erfzonde op je. Hoe zwaar drukt je eigen verleden op je. Bijbel: gooi het van je af. Praktijk: moeilijk.
* Herinterpretatie van Freud. De ongelukkige herroeping van de verleidingstheorie.
* Geen doem, geen lot. Wie zichzelf wil vasthouden zal zichzelf verliezen. Neem afstand van jezelf, van je verleden. Wees ieder ogenblik nieuw.