# 0329 dinsdag 29 maart 1988
Cathrien oorpijn? Hopelijk valt het mee. Vanavond zei ze door de telefoon: “Tot zo”. Hopelijk kan Anne ‘t volhouden. Vanavond heel lekker gegeten op kosten van Tandy/Radio Shack, Dan Tanner. Grote serie lezingen, 13 stuks, ± 7 met interessante elementen. Bork probeerde weer eens in een half uur de revolutie te prediken. Het heeft iets cynisch, al is het ongetwijfeld goed bedoeld. Tussen de middag met Peter Weston geluncht. Hij zit op de wip: onderwijslink opgeven of overstappen naar een tijdelijke baan bij de LEA. Presentatie liep wel goed maar was te lang. Laatste lezing vandaag. We konden nog net in de bus springen. Weet nog niet wat ik morgen ga doen. Misschien een beetje sightseeing.