# 0923 vrijdag 23 september 1988
Berend is 6 ons gegroeid en zit na 4 weken boven 8 pond. Een mooie score! Hij voelt lekker stevig aan en kan al heel goed lachen. Hij slaapt over 't algmeen prima.
  
't Kost me veel moeite om van de computer(s) af te blijven. Zoveel nieuwe en onbekende zaken te onderzoeken. Hypercard biedt fascinerende mogelijkheden. Ben zeer content met de resultaten tot nu toe. M.n. de ontwikkelomgeving voor overhead sheets + database voor referenties werken prima. Zie nog veel mogelijkheden: deelverzameling uit adressenbestand halen. Tentamenvragen handig opslaan voor gebruik op college en om tentamens aan te maken. Moet proberen de zaak te temporiseren omdat veel werk blijft liggen. De computer trekt! Moeilijk om je prioriteiten vast te houden. Ga er vanaf nu weer hard aan werken. Eerste prioriteit: prioriteiten respecteren (dus niet stiekem de computer bovenaan zetten). Tweede: college Inleiding Psychologie. O nee, tweede: "aan jezelf werken". Of hoe dat verder heten mag. Kost me veel moeite om tactisch met Cathrien om te springen. Geduld, geduld! Je niet in de hoek laten drijven!
