# 0826 vrijdag 26 augustus 1988
Nog steeds niks! We worden wat zenuwachtiger nu Bleeker vanochtend "gestript" heeft, de "vliezen" losgemaakt van de baarmoedermond. Nu is de kans weer wat groter dat de zaak spoedig op gang komt. Anne voelt wel wat meer ongerichte activiteit maar nog geen duidelijke weeÃ«n. Maandag moet ze opgenomen worden. Nog niet duidelijk wat dan het beleid zal zijn. Eerst nog maar weer wachten en hopen dat het spontaan op gang komt. Gerry speelt vanavond en morgenavond nog toneel, dan is ze daar voorlopig vanaf, dat komt goed uit. Kon je nu maar in de toekomst kijken. Morgen, zondag, volgende week? Natuurlijk, ingreep? Jongen, meisje, gezond? Jan Petrie zei vanochtend tegen een studente die afstudeerde: Je lijkt iemand met vertrouwen in de toekomst. Dat straalde ze inderdaad uit. Jan deed die toespraakjes reuze goed. Hij is ook zo'n psycholoog die de aandacht voor het individu en de aandacht voor de wetenschap koppelt, net als Oliver Sacks. Knap!  
