# 0401 vrijdag 1 april 1988
Goede Vrijdag, kwart voor 7 op het vliegveld van Edinburgh. Walkman laat Mattheus horen. ‘t Was een niet erg leerzame maar wel geellige congresweek in Edinburgh. Nederlandse delegatie bevatte een aantal bekenden en nieuwe gezichten. Leo Schoonderwoerd van de Commissie Nieuwe Media maakte een aanzienlijk gereserveerdere indruk dan een jaar geleden. Ik bespeur toch in het algemeen wel enig weerstand bij de hoge heren in Zoetermeer. ‘t Lijkt erop dat men in de eerste plaats zaken met Twente wil doen. Misschien is het een kwestie van verbeelding. Contacten met buitenlanders hebben niet veel nieuws opgeleverd. Wel een Engelsman gesproken die graag meer wel weten over het project in Botswana. Ervoor zorgen dat Eveline Kok of iemand anders hem kan opvangen. Gelukkig kan Marco Murray naar New Orleans komen. Met z’n drieën moeten we er iets aardigs van kunnen maken.
Gisteravond een ouderwets avondje in de kroeg doorgebracht. Een zekere Kees van Hout van de Erasmus Universiteit bracht veel leven in de brouwerij door zijn geflirt met Oosterse filosofie. Het idee om een weekend met de PWN-groep te organiseren. Zou geloof ik nuttig zijn. Anderzijds een benauwende gedachte.