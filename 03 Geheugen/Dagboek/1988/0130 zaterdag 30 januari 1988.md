# 0130 zaterdag 30 januari 1988
Zaterdagochtend half 11. Caroline Kaart kondigt op de radio Ashkenazy aan die Chopin speelt. Saar ligt er weer in. Anne en Cathrien doen boodschappen op de markt. Ik hang de was op en zet koffie.
Kwart over 11 ‘s avonds na een rustige dag. Vanmiddag na de siësta het Rijksmuseum bezocht. Enkele mooie oude poppenhuizen. Cathrien bleek achteraf de klokken ‘t mooist te hebben gevonden. Ze kreeg twee “valse” mondharmonica’s van een muzikant die in de doorgang speelde. Ze is nog een beetje bang voor ‘t geluid. Wie weet wordt het nog iets. Deze week: Cathrien voor het eerst een uurtje alleen op de peuterzaal. Ging boven verwachting goed. Ze was verbaasd om Gerry al weer zo snel terug te zien. Verder: A.C. nog weinig veranderingen. Hopelijk alles in orde. Gesolliciteerd op het Ministerie van Onderwijs, goede baan beschikbaar in Twente. Gisteravond op de leesclub met D&E besproken. Hun advies: hier blijven. Ga er maandag met SF over praten. Verder op ‘t moment alles redelijk onder controle.