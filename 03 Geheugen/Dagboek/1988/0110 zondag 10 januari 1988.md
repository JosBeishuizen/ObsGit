# 0110 zondag 10 januari 1988
Weekend in Ermelo verliep niet vlekkeloos. Ik was behoorlijk gedeprimeerd door Guus Mannaerts’ aankondiging per 1 maart te vertrekken, door een suizend oor. Wat Guus betreft: 2 kanten aan de zaak: (1) hij kiest voor zekerheid als hem die geboden wordt; (2) hij laat het project onafgemaakt in de steek en laat ons ermee zitten. ‘t Laatste stemt mij zeer bezorgd. Enfin, niet nu.
Cathrien was ook niet al te soepel. Ze is op een leeftijd gekomen dat je haar oud en wijs genoeg acht om zich te kunnen “gedragen”. Dat verandert onze houding tegenover haar enorm. Ze krijgt standjes, wordt recalcitrant, etc. Ze is toch nog erg jong!
Moeder maakte ook niet een al te beste indruk. Erg krom, het eten wat rommelig. Slecht geslapen, om half 4 vannacht nog een pil genomen en daardoor vanochtend pas om 8 uur wakker. Symptomatisch? De kerkdienst heeft haar goed gedaan. Ook het feit dat Vaders graf nu af is. ‘t Ziet er erg mooi uit. Thole was nog niet tevreden.
Hoe moet het verder? Vanavond een column voor Didactief afgemaakt op de VU en verstuurd. Zie wel weer tegen de week op. Aanvraag, Edinburgh paper, college voorbereiden. Woensdag valt geheel uit. Geen zorgen voor de dag van morgen