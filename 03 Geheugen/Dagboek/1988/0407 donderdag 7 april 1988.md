# 0407 donderdag 7 april 1988
Alweer een avond met Tobin en Brazier. Ze hebben een manier van converseren die regelmatig doorkruist moet worden om de avond gezellig te houden. Tobin is daar wel gevoelig voor. Ze is bang im 40 jaar te worden en overweegt om ontslag te nemen. Alternatieven: Frans studeren in Parijs of tijdelijk een goedbetaalde baan aannemen in Singapore. Vandaag twee goede verhalen gehoord: Allan Collins over Cognitive Apprenticeship en Salomon over van alles en nog wat. Morgen vroeg verder.
Kost moeite om het plusgevoel terug te krijgen. Gisteren de presentatie. Het liep met elkaar niet slecht. De reactie van Marco Murray was eigenlijk nog al bitter: zolang we geen geld hebben om equipment te kopen is sophisticated blabla over hoe je het moet doen onzin. Gistermiddag een mooie tocht per tram gemaakt door o.a. het Garden District. Prachtige huizen uit het midden van de vorige eeuw. Veel groen. Bijzondere vogeltjes. Nog steeds schitterend weer. Vandaag een dag goed de conferentie volgen. Vanmiddag lunchen met een mevrouw uit Peking!