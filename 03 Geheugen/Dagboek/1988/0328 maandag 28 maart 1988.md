# 0328 maandag 28 maart 1988
Vanochtend sloeg Cathrien haar handen om mijn nek en zei: je zit vast, je kunt niet weggaan! Gelukkig viel het afscheid mee. Op de VU bleek Frances niet mee te gaan naar Edinburgh, “schoonmoeder” overleden, oma op sterven. In Edinburgh bleek de koffer niet te zijn meegekomen! Eerst per taxi naar ICCE-bijeenkomst. Veel bekende gezichten. Moonen kwam meteen op me af: we hebben een ander gekozen, jij hebt verborgen argumenten. Wil je de brief nu hebben? Mijn reactie: dat laat ik aan jou over. Later kwam hij op het gesprek terug: je staat nr. 2, ik stuur nog geen brief, we moeten verder praten. Afwachten. Gesprek met Leon Henkens van het Ministerie. V.O. gaat naar het CPS. Naam? Kreeg de indruk dat de opzet van Oost minder werd gewaardeerd dan die van ons. Peter van der Sijde en ? die bij Carleer werkt. Vanavond in 50 min. per bus koffer van vliegveld gehaald! In de kroeg een gesprek met Henk Sligte van de UvA (De Zeeuw). Bleek Pask goed te kennen. Met de bus naar Pollock Halls waar het onderdak is (riante studentenkamer). Opruimen en nog even lezen.