# 0415 vrijdag 15 april 1988
Vandaag rondgezworven in S.F. Eerst naar de oude missiepost van waaruit de stad is gesticht. Bij Joe Schmidt bobons gekocht en ernaast geluncht met drie zeer sneden brood, soort wentelteefjes. Buiten begon de zon te schijnen. Naar het Golden Gate Park gelopen over de Buena Vista heuvel. Inderdaad een prachtig uitzicht over de stad. Heel veel “houten” huizen van twee verdiepingen. Veel groen, veel bomen. Het park is een overdaad aan bomen en planten. In een grote bloemenkas de prachtigste orchideeën. Dat zou vader gezien moeten hebben. In de bloemenkas een kaart S.F. gekocht waarop de buslijnen vermeld staan. Men is hier echt ingesteld op eigen vervoer (auto). De bussen rijden vrij infrequent. Het is soms lastig om de plaats van de bushalte te vinden. Eindelijk met bus 29 naar het Presidiopark. De zee! En de grote, hoge, majestueuze, rode Golden Gate brug. Wat een bouwwerk. Als ik hier nog eens kom wil ik erover. Met benen en bus naar het Alamoplein voor de Victoriaanse huizen. In de reisgids een pizzeria uitgezocht. Bleek een wat onguur tentje te zijn met duistere types. Gauw de pizza naar binnen gepropt en naar huis. Morgen weer echt naar huis. Hiep hiep hoera!