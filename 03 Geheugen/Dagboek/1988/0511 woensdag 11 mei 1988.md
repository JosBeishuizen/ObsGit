# 0511 woensdag 11 mei 1988
Montepulciano, vakantie! Heerlijk om hier te zijn, weg van de overweldigende drukte. Het is hier rustig, het landschap, de stadjes. We hebben een prima hotelkamer, “a room with a view”. Zijn hier maandagavond naar een snelle en inspannende reis aangekomen. Zondag naar Freiburg, daar overnacht bij Ulli Kessler en Paul Grossman. Maandag door naar hier, 120 km ten zuiden van Florence, verder dan we dachten. Dinsdag M. verkend en ‘s middags geroeid op het Lago di Chiusi. Vanochtend een flinke wandeltocht en vanmiddag naar Pienza. De kinderen logeren bij Anne’s ouders op de boerderij. Uit de eerste telefoongesprekken maken we op dat het goed gaat. Cathrien is niet bij opa weg te slaan. Hopelijk blijft het zo. Praten en schrijven, twee manieren om de opkomende “vakantieziekte” tegen te gaan. Vanavond uitgebreid gehad over opvoeden. Mijn opvatting: geen binding, opvoeden tot zelfstandig oordelen. Weet niet of Anne ‘t ook zo ziet. Zij hecht ook aan vasthouden aan normen en waarden. Morgen verder.