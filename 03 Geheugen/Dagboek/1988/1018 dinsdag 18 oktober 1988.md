# 1018 dinsdag 18 oktober 1988
Berend is al weer in zijn 8ste week, drinkt naast mij aan moeders borst, 11.20 's avonds. De kinderen (C &S dus) zijn vrij ongedurig en dwars. Gisteravond heeft Sara ons tot Â½10 bezig gehouden! We hadden haar in de reiswieg in de studeerkamer gezet. Zijn zelf in bed gekropen om nog eens naar de film "Sophie's Choice" te kijken. Cathrien kan ook erg dwars zijn. Soms is ze een hele tijd vrolijk geweest, valt over een onbeduidend iets en gooit zich vol overgave in een emotionele crisis. Hoe kan het! Alleen Berend is rustig. Heeft al een paar nachten doorgeslapen. Hopelijk zet hij door. Probeert al wat praatgeluidjes te maken. Lacht erg veel. Voelt zich kennelijk tevreden.
  
Interview van Huub Oosterhuis met Han Renckens, een maand jonger dan vader. Vraag: Je mediteert nog iedere morgen? Antwoord: Niet op een knielbank. Ik sta voor mijn raam, om negen uur 's ochtends. Dan beself ik: ik ben er nog, en ik ben blij dat ik er nog ben, toch -. "Wat zit je dward", zeg ik dan tegen mezelf, "quare tristis es, anima mea - Waarom ben je bedroefd, mijn ziel? En ik zeg: "Jij gaat niet aan de slag voor je goeie zin hebt".
