# 0615 zaterdag 15 juni 2002
Raar gevoel dat mij al een tijdje steeds opnieuw bekruipt: dat alles op zijn plaats aan het vallen is. Wat daarbij een sterke invloed heeft: het uur lezen/schrijven dat ik mij sinds 14 dagen elke ochtend toesta. Waarin ik echt alleen de dingen doe die ik zelf belangrijk vind: aan artikelen werken, lezen. Ik ga deze periode vasthouden, misschien zelfs iets uitbreiden. 

Met moeder gaat het slecht. Ze ligt nu weer steeds in bed, lijkt erg te gaan doorliggen. Krijgt daarvoor nu morfinepleisters. Was gister angstig. Hand vasthouden, voorlezen, muziek. Vanochtend gaan we er weer heen. Stemt je verdrietig, hopen dat het niet te lang meer gaat duren.

De kinderen hebben de proefwerkweek erop zitten. Ze hebben hard gewerkt. Hopelijk is het resultaat ernaar. Cathrien moet nog haar profielwerkstuk afmaken. Dan wordt het tijd voor de vakantie.