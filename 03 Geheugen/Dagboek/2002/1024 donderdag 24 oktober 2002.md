# 1024 donderdag 24 oktober 2002
Acteren als een volgend stadium van levenskunst. Als je college geeft acteer je, dat maakt het zo leuk om te doen. Martin van Amerongen was in dat volgende stadium. Ik probeer ook eens zoiets, soms even. Het mooie is dat je daardoor jezelf lichter maakt. HÃ©, ik hoor voor de radio het vioolconcert van Sibelius en herken de beginmelodie: wordt gespeeld op de band over Isaac Stern in Peking. Voor het college een paar mooie scenes uitzoeken, die een beetje ontroering in de zaal geven. Iets van Rutter & Rutter proberen over te dragen!

Heerlijke wandeling!! Weer als begin maart, laag en zacht zonnetje, zachte wind. Realiseer me dat ik in geen jaren met zoveel plezier heb gewerkt. Proberen dit zo lang als mogelijk is vast te houden, ook in november. Gewoon de rationele, empathische, geestige etc. persoon spelen, waarvan de meeste mensen vinden dat je het bent. En dat proberen met verve te doen. Ook tegenover mensen die je dierbaar zijn, zoals Anne en de kinderen. Ook: bescheiden, sober, geen uitspattingen. En dat ook bij tegenslag volhouden. Zondag in de kerk zongen we Psalm 23: Was jij mijn herder, niets zou mij ontbreken. Ik denk dat als moeder mijn herder zou zijn, dan zou dat ook al wel een aardig eind kloppen. Ook als de tegenslag van de kant van mensen als Stan Maes zou komen. En ook laat op de avond! Moeder ging altijd vroeg naar bed en schaamde zich daar niet voor. Misschien moet ik dat ook eens gaan doen. Moeder keek na 8 uur geen t.v. meer. Misschien moet ik na 22.30 uur geen t.v. meer kijken. Eens kijken of dat werkt.