# 0314 donderdag 14 maart 2002
Ik zit weer eens totaal aan de grond. Gisteren een gesprek met Michiel Westenberg, waarin hij duidelijk liet blijken dat ik veel wantrouwen zal ontmoeten bij mijn terugkeer. Moet bij 0 beginnen. En dat soort opmerkingen. Ben wel welkom maar.... Ik begrijp niet goed waarom ik dit soort negatieve reacties ontmoet bij andere mensen. Ik weet wel dat dit een naïeve manier van denken is, maar toch: waarom treft het kwaad goede mensen? Misschien moet ik dat boek van Harold Kushner toch nog eens nalezen. Met andere woorden: het is naïef om te denken dat negatieve reacties uit de omgeving altijd het gevolg zijn van fouten die jij gemaakt hebt. Het kan heel goed zo zijn dat sommige collega's zich door mij bedreigd voelen en dat Westenberg op mijn plaats graag een slaaf zou benoemen. Daar komt bij dat veel mensen kennelijk al gerekend hadden op mijn vertrek. 

Een negatieve reactie van AC op mijn gedrag hoeft ook in het geheel niet een directe reactie op mijn feitelijk handelen te zijn. Het is onzin om ervan uit te gaan dat mensen elkaar per definitie naar het leven staan. Wel bestaan er misverstanden en uiteenlopende motieven. Zo kan AC nu ook weer teleurgesteld zijn in mijn reactie op haar schimpscheut, die gewoon nergens op sloeg en ook als zodanig genegeerd had moeten worden. Terwijl mijn reactie vooral voortkwam uit de frustratie over Westenbergs vernederende toon. 

Kortom: ga niet langer uit van een 1-1 relatie tussen actie en reactie. Trek je eigen plan en probeer dat vol te houden. Het plan is nu: de mogelijkheden in Amsterdam onderzoeken. Eens uitzoeken wat die schoolleidersopleidingen inhouden. Geen open kaart meer spelen tov Westenberg. Ik had nu natuurlijk gewoon uitsluitend de terugkeer kunnen volhouden. Dat is op dit moment ook het meest waarschijnlijk. Ik ga stoppen. 

Dit heeft wel iets geholpen. In de trein: Job