# 0811 zondag 11 augustus 2002
Zag mezelf vanmiddag in de spiegel op de badkamer toen Anne mijn haar aan het knippen was: een vriendelijke meneer. Zo wil ik eigenlijk zijn. Ik ben helemaal niet een God in het diepst van mijn gedachten, maar wel geloof ik meer en meer dat ik de basis in mezelf moet zoeken, niet elders. Daar is zo'n tekst als van Bhagavad Gita wel bruikbaar bij. Maar verder wil ik ook streng zijn voor mezelf en niet te aardig overkomen. Dat zonnige van die ds. Staat (zie gisteren), dat lijkt mij helemaal niets. Alleen uit leed wordt kunst geboren. Gevoel voor humor is ook zoiets.