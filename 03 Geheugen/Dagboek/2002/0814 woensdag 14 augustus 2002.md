# 0814 woensdag 14 augustus 2002
Goed, ik geloof nu dat ik opeens weet hoe het moet, hoe ik moet werken.

1. Er moet een continue spanning aanwezig zijn. Zonder die spanning gaat het niet. Die spanning kun je bij jezelf opwekken. Je kunt het werkspanning of concentratie noemen. Dezelfde spanning die je ervaart als je voor de klas staat. Voor de klas kun je niet sloom worden of snel afgeleid raken. Zo dus ook niet als je aan het werk bent.

2. Er moet een plan liggen, op papier, maar vooral ook in het hoofd. Activiteiten hebben altijd een beginmoment en een eindmoment. Dat wil zeggen: er zijn twee soorten activiteiten: activiteit met een deadline en activiteiten zonder deadline. 

3. Een activiteit zonder deadline hoeft niet afgemaakt te worden. Dat maakt het mogelijk om afwisseling in het werk te brengen. 

4. Activiteiten met deadline moeten eerst af, zonder dat je aan iets anders kunt beginnen. 

5. Heel belangrijk is het uitschakelen van afleiding: lawaai, computer, andere mensen. Isoleren waar mogelijk, thuis of in de bibliotheek. Maak het bureau tijdens het werken zo leeg mogelijk. Onderneem NOOIT een zoekactiviteit op Internet, een opruimactiviteit of programmeeractiviteit zonder bewust plan. Beantwoord NOOIT zomaar mail, zonder bewust plan.