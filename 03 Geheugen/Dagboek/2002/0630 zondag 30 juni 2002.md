# 0630 zondag 30 juni 2002
Een prachtige zondagochtend in Egmond. Proberen vandaag het huisje schoongemaakt te krijgen en de wetenschappelijke verantwoording af te ronden. Orgelmuziek van Bach: Toccata, Adagio und Fuge. Bach maakt de emoties los. Gisteren vond ik in de doos met spullen van Moeder een boekje van Abel Herzberg dat we in 1985 uit naam van Cathrien aan moeder voor haar verjaardag gegeven hadden. Voorin staat: voor Oma van Cathrien, 15 oktober 1985. Daaronder van moeder: voor Cathrien als ik er niet meer ben, Oma. Dat boekje ligt nu op Cathriens kamer. Cathrien zelf is met haar vriendinnen in Rome. Hopelijk gaat alles naar wens.