# 1217 dinsdag 17 december 2002
Even bedenken wat we met Berend moeten bespreken in de kerstvakantie. Het probleem is dat zijn cijfers een duidelijk dalende lijn vertonen, en dat hij niet openhartig is. Hij houdt zaken voor zich, meldt zich ziek zonder dat we dat weten, haalt onvoldoendes zonder dat te vertellen, etc.

1. Berend is nog erg jong. Hij zit tegen de puberteit aan die bij hem nog niet echt wil doorzetten. Is daar nogal onzeker over. 

2. Berend kan minder aan dan we geneigd zijn te denken. Hij heeft eigenlijk vrij veel leiding nodig.

3. Misschien als gevolg van stemmingswisselingen is hij dikwijls niet echt te porren voor klusjes.

4. Een apart probleem vormt de aandacht en energie opslurpende computer. 

Voor mijn gevoel is er een probleem van instelling: hoe sta je in het leven. Wil je ergens bij horen, wil je je in een bepaalde richting gaan ontwikkelen. Berend moet daarin kiezen. Hij heeft daar moeite mee. Hij zal misschien toch wat meer sturing moeten accepteren. In ieder geval doet hij er goed aan voorlopig onze lijn te volgen. Zeker niet in alles. Wel in:

- je werk serieus nemen

- eerlijk zijn, zowel over je successen als over je mislukkingen

- positief in het leven staan

- de ander serieus nemen

- keuzes maken

Eerlijkheid gebiedt nu te zeggen dat het niet goed gaat op school. Bij verschillende vakken dreigt Berend onder de rode streep te raken. Is een kwestie van meer tijd aan het huiswerk besteden. Vooral de talen. Hogere eisen aan jezelf stellen. De hulp van anderen inroepen. Positief tegenover het schoolwerk staan. 

Computer vormt belangrijke bron van afleiding. Daar moeten we in de kerstvakantie verandering in aanbrengen. Computer gaat naar zolder. Daar staat hij voor ieders gebruik. Spelletjes gaan de kast in. Er worden geen nieuwe spelletjes gekocht. Een zero-tolerance beleid. 

Positieve houding aannemen tegenover school, sport, thuis. In basketball team anderen helpen.