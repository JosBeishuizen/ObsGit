# 0617 maandag 17 juni 2002
Herdenkingskaartje/bidprentje Moeder
Formaat: Ongeveer 12 x 13 cm. Het wordt in de lengte dubbelgevouwen. Zie het voorbeeld.
Buitenkant rechts:
De foto van de cd. 
Buitenkant links:
Hartelijk dank voor Uw aanwezigheid en
Uw blijk van medeleven bij het leven en
overlijden van Egberdina Maria Louisa Beishuizen-ten Broeke
Binnenkant links:
Welzalig hij, die de God van Jakob tot zijn 
hulpe heeft,
wiens verwachting is op de Here, zijn God.

Psalm 146 : 5

Daaronder als watermerk de “handen”.
Binnenkant rechts:
Egberdina Maria Louisa ten Broeke

Sinds 25 mei 1934 gehuwd met
Tammo Hitjo Beishuizen, overleden op 17 september 1987

Geboren op 10 oktober 1910 te Zutphen
Overleden op 17 juni te Ermelo

Geloof, hoop en liefde kenmerkten moeders leven. Tot in de laatste dagen van de bijna 92 jaren, die God haar hier op aarde gaf, werden we door haar liefde en levenslust aangeraakt. Geloof, hoop en liefde bepaalden haar trouw en toewijding aan vader, aan ons, en ook aan het verstandelijk gehandicapte kind.

In de oorlogsjaren in Sneek zorgde zij dat 32 kinderen gekleed en gevoed naar de BLO-school van vader konden gaan. In Soestdijk kookte zij – als hoofd van de huishouding – voor heel het Van Arkel Instituut. Zij was er altijd voor ons. Ons huis stond open voor al onze vrienden en vriendinnen. Moeder zorgde mèt vader geregeld voor veel gezelligheid. Ze maakte met vader vele buitenlandse reizen. Ze leerde Engels om met haar kleinkinderen en later haar achterkleinkinderen in Nieuw-Zeeland te kunnen communiceren. Ze kon goed vertellen en voorlezen. Ze was een gewaardeerde sopraan in het koor. Ze creëerde haar eigen wereld met boeken, muziek en puzzels.

Een moeder die wist dat je zelf kunt bijdragen aan je eigen geluk, door de ander en jezelf te respecteren en ruimte te geven. Een sterke vrouw, die soms kwetsbaar oogde. Zij stond positief tegenover het leven en de mensen. Ze oordeelde niet, maar verraste met een positief, vaak humoristisch woord. 

Aan het eind van haar leven aanvaardde ze geduldig de omstandigheden van het ouder worden. Ze waardeerde de liefdevolle zorg waarmee men haar omringde in huize “Germar” en “De Dillenburg”. Ze vond kracht in haar geloof. Elke dag bad ze voor ieder van ons. Ze zag uit naar een toekomst in ‘s Heren huis.

We zijn heel erg dankbaar en trots dat Dien Beishuizen-ten Broeke onze moeder was. We zullen haar erg missen, maar zijn blij dat nu ook haar laatste hartewens in vervulling is gegaan.