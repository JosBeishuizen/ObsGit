# 0623 zondag 23 juni 2002
Gisteren hebben we moeder begraven. De dienst was mooi, met bijdragen van Meindert (welkomstwoord), Harry en mij (terugblik, zie 21 juni; Harry vooral over zijn humanisme dat door moeder werd aanvaard), Janny (mooi gedicht, Harry op de achtergrond op piano We zijn hier nu op deze dag in mineur), Titia (perspectief van schoondochter) en bij het graf Jan Willem over moeders geloof. Tjeerd en Kathleen  waren er, Jozien en Tertius en Wim en Annette. Heel hartverwarmend allemaal. Op het kerkhof was het mooi weer, de zon scheen, we stond allemaal verdrietig maar ook blij bij het graf. Het was een onvergetelijke dag.