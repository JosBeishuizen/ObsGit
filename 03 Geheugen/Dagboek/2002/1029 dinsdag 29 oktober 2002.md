# 1029 dinsdag 29 oktober 2002
Goed gestart vanochtend. Toch een steen in de maag vanwege het gevoel niet de dingen te doen die zouden moeten worden gedaan. Geen vaste tijd voor schrijfwerk. 's Ochtends echt te kwetsbaar wegens andere verplichtingen, 's middags de drukte, 's avonds verplichtingen thuis. Hoe moet dit? De enige echt goede tijd is 's ochtends. Maar dat kan deze week al niet meer. Toch maar weer proberen om dagelijks een uur vast te leggen. Dat voor de rest van de week doen. 

O.K. gedaan. Als je nu eens voor jezelf besloot, dat je alles kunt uitstellen, BEHALVE de schrijfuren. Die zijn het heiligst van alle tijdsbestedingen. Schrijven moet dus passie nummer 1 worden. Dan komt het misschien goed. 

Cathrien zit nu aan haar schoolonderzoek Natuurkunde 1 te werken. Inge heeft longkanker. Sam gaat donderdag een time-out nemen op zijn werk. Het zijn zware tijden. Nog maar eens even een psalm lezen.