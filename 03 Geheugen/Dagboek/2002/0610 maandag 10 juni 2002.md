# 0610 maandag 10 juni 2002
Vandaag wordt Sara 15 jaar! Vanochtend ontbijt op bed: croissant met chocola, citroenkwark, aardbeien, cool best. Mooi begin van haar verjaardag. Ook begin van de proefwerkweek. Cathrien: scheikunde en engels, Sara: wiskunde en aardrijkskunde, Berend: latijn en nederlands. Hopelijk hebben ze allemaal de geest. 

Toestand van moeder lijkt slechter te worden. Gisteravond familieberaad. Afspraken gemaakt voor begrafenis.

Moet ik de afgrond in, de doodsvallei,
ik zal niet bang zijn - ben jij naast mij
ik zal niet doodgaan van angst.

Jij hebt de tafel al gedekt- mijn spotters
weten niet wat ze zien.
dat jij mijn voeten wast, ze zalft met balsem
mij inschenkt, drink maar, zeg je

Merk dat het moeilijk is om de motivatie op peil te houden nu ik hier weer achter mijn bureau zit op het Kohnstamminstituut. Gewoon even volhouden, elke dag als een uitdaging blijven zien. Wat is mijn uitdaging vandaag, behalve de kleine zaken: proberen het eerste deel van het validiteitshoofdstuk in orde te krijgen. Even een globale planning maken.