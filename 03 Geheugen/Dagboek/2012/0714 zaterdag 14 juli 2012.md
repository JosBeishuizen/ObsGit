# 0714 zaterdag 14 juli 2012
Gisteren teruggekomen uit Lauwersoog, waar we een nachtje gelogeerd hebben bij Betty en Hendricus. Via Groningen terug naar Zwolle waar Anne mij op de trein naar Amsterdam zette en zelf doorreed naar Olst voor bezoek aan pa.

Intussen bijna ter kooi. Vandaag Sam en Marga, en Tjeerd en Kathleen op bezoek hier in Egmond. Kathleen’s verhaal over de CDA-fractie in de Tweede Kamer vond ik wel schokkend.

We kregen van Sam een pamflet van Huub, Red hen die geen verweer hebben’. Tegen het neoliberale denken, mooi. Daarin citaat van Abel Herzberg: Ik versta onder leven: leven in vreugde. Prachtig. Maar alleen mogelijk (althans bij mij) als genot niet in de weg zit, of daarin op zijn minst functioneel is. De stoïcijnse houding?

