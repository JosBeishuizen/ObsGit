# 0222 woensdag 22 februari 2012
Bewolkt maar een geleidelijke overgang naar de lente. Dat geldt eigenlijk ook voor mijzelf. Het einde van het Onderwijscentrum brengt allerlei gedoe met zich mee maar ik kom geleidelijk in beter vaarwater, ik voel het. Meer inhoud. Meer lezen en schrijven, daar ga ik voor. Meer aandacht voor anderen. Het zijn de bekende thema's maar ik blijf er in geloven. 

Cathrien en Jochem zijn na het vrolijke huwelijksfeest van Mercia en Richard in de buurt van Maputo nu onderweg naar het noorden, zie de notitie van 19 februari. Ik plak hier nog even de mail in die Cathrien stuurde. 

Lieve allemaal,

Gister was de bruiloft van Mercia en Richard. Het was een mooi feest, Vooral de tantes van Mercia, gezette dames van middelbare leeftijd, maakten er een vrolijke boel van. Ze zongen, dansten 
en wikkelden het bruidspaar samen in een doek
en tilden ze op. Er was ontzettend veel heerlijk eten. Het was een bijzondere mengeling van culturen, Zuid-Afrikaans, Mozambikaans 
en een vleugje Nederlands (Richard heeft familie in Rotterdam!). We sturen snel wat foto's.

Liefs,

Jochem  en Cathrien

lieve allemaal,

Een warme groet uit Maputo. We hebben het hier erg goed. Zitten in het huis van Mercia s vader. We hebben al veel door de stad gelopen, lekkere seefood gegegeten en verse vruchtensappen gedronken. Het is erg gezellig met Mercia 
en Richard. Ze vormen een mooi paar. Vanmiddag gaan we naar Marracuene, waar de bruiloft zal plaats vinden. we blijven daar tot zondag of maandag. Het is erg heet, 35 graden, 
en we zweten de hele dag peentjes.

Gister hebben we veel boodschappen gedana op de grote markt, vis, schelpen, inktvis, allerlei groeentes, 50kg rijst, etc. Erg leuk. 

Het is geweldig om Mercia weer te zien, meteen weer heel vertrouwd. 

Maputo is heel druk, met heel veel auto's. Er zijn nu ook tuctucs. Jochem is een bezienswaardigheid, en iedereen wil hem van alles verkopen, souvenirs maar ook waterkokers, groentenraspen, verzin het maar..

heel vee liefs aan jullie allen.

dikke zoenen 
cathrien en jochem