# 0223 donderdag 23 februari 2012
goed bij de ketting pasten. Ze zag er zo mooi uit (zie de foto’s).  
 De kerkdienst was een normale katholieke mis, maar had toch een Afrikaans tintje doordat Mercia’s tantes steeds prachtige meerstemmige liederen inzetten en op het einde zelfs gingen dansen en ululu-en. 

Na de dienst gingen we terug naar het huis van Mercia’s oudtante en was het tijd om te proosten, de bruidstaart aan te snijden en te eten. Iedereen zat aan ronde tafels met witte tafelkleden en rode strikken om de stoelen.  Het eten was verrukkelijk en overvloedig. Er was matapa, rijst met zeevruchten, vis, gegrilde garnalen, garnalencurry, kip, geit, bacalhau, salades en als toetje taart en creme caramel (die superlekkere pudding, je weet toch sis!). Na het eten werden de kado’s aangeboden, en nu kwamen de tantes weer in actie. Ze zongen en dansten en wikkelden Mercia en Richard in capulanas (van die Afrikaanse doeken) en tilden ze op. Wat een enorme energie en kracht hebben die vrouwen zeg! Toen kwamen er speeches door Richards broer, Mercia’s vader, mijzelf en Richards best man Rogier. Dit is een nuchtere Nederlander uit Rotterdam. Hij had speciaal klompen laten maken voor het bruidspaar met het familiewapen van Richard erop. Dit zorgde voor veel hilariteit. Ook had hij een straatnaambordje met Richards achternaam laten maken voor het stuk grond dat Mercia en Richard willen kopen.
De verdere avond werd er gedanst, vooral door de familie van Mercia, en gechilld in de tuin. Het was een prachtig feest. 

Zondag vertrok iedereen terug naar Maputo of Zuid-Afrika. Mercia en Richard mochten in één van Maputo’s sjieke hotels logeren, waar ook een deel van Richards familie nog een paar dagen bleef. Eergister hebben we nog met zn allen gegeten op het strand, heel verrukkelijk. Gister nog een rustige dag in de stad en vandaagvliegen  we naar het noorden, naar Quelimane. Helaas heb ik dus alweer afscheid moeten nemen van Mercia. Het was geweldig om weer een hele week zo veel samen op te trekken en de bruiloft van begin tot einde mee te maken.
Behalve de foto’s van de bruiloft zie je ook nog wat foto’s van de voorbereidingen (inkopen op de markt) en Jochem achterin het bakkie, op weg naar de trouwlocatie. 

Vandaag geschreven:
Zo, we zijn inmiddels een nachtje in Quelimane en genieten van de laid back feel die hier heerst. Net zijn we met een fietstaxi naar het internetcafe gekomen. Morgenochtend pakken we een bus naar de theeplantages bij Gurue. 

Dank voor jullie reacties en succes met het nog steeds koude weer in NL. 

Veel liefs,
Cathrien en Jochem

![[IMG_2151_klein.jpg]]
![[IMG_2192_klein.jpg]]
![[IMG_2198_klein.jpg]]
![[IMG_2212_klein.jpg]]
![[IMG_2217_klein.jpg]]
![[IMG_3736_klein.jpg]]
![[IMG_3762_klein.jpg]]
![[overgrootoma_klein.jpg]]