# 0310 zaterdag 10 maart 2012
Een rustige zaterdag. Anne is naar de cursus in Apeldoorn. Cathrien en Jochem zitten in Noord Mozambique. Hopelijk lukt het ze om vandaag of morgen de grens naar Tanzania over te steken. Sara heeft morgen een fijne dag met de schoonfamilie in Friesland: schaatsen, eten, naar opa. Ze krijgt dezelfde relatie met haar schoonfamilie als ik met mijn schoonfamilie heb. Berend zien we morgen bij het eten. Proberen vandaag uit de kracht van de wil te leven. Meer vanuit de gekozen doelen werken, minder vanuit de alles wat op je afkomt. 

Vandaag wordt Jan Klein 77 jaar. Wat een leeftijd al! Meindert heeft het niet gehaald. Jan lijkt nog in prima conditie te verkeren. Net als Janny. De komende week is het Boekenweek. Het thema is Vriendschap. Mooi stuk in de Trouw van Rob Schouten over Vriendschap in de literatuur. Bij Nader Inzien van Voskuil is wel een hoogtepunt over dit onderwerp. Moet ik toch echt nog een keer lezen. Eigenlijk hadden we dit thema ook in de leesclub aan de orde moeten stellen. Misschien toch nog een poging daartoe wagen met het oog op de leesclub in mei? Met Anne bespreken. 