# 0309 vrijdag 9 maart 2012
Even wat oude dagboekaantekeningen in Evernote zetten. Elke dag een notitie, dat is toch wel een heel goed systeem. Ben vandaag goed bezig. Cathrien en Jochem op weg naar Tanzania. Dit was hun laatste mail:

Lieve pap en mam,

sorry voor de consternatie deze vroege ochtend. Heel erg bedankt dat jullie meteen voor ons zo gezocht hebben op internet. Hebben besloten toch over land de grens te nemen. Zijn net goed aangekomen in Mocimboa, hebben een fijne plek op te overnachten en een rit tot aan de grens volgende morgen vroeg. Gaan dan daarna naar Mtwara en vanuit dara wel vliegen naar Dar. Dat is 130 euro pp , dus valt relatief mee, en scheelt toch een hoop tijd. We willen dan nog een safari doen in het Mikumi-park, 5 uur met de bus van Dar. 

Dus lieve mam, dank dat je meteen geld wilde bijdragen en al overmaakte, maar dat hoeft niet. Jullie zijn zulke schatten.

misschien dat jullie vanavond nog tijd hebben om te bellen met goedkoop nr? zou fijn zijn.

de weg die we vandaag hadden was behoorlijk verregend, en we kwamen 1 keer vast te zitten, maar met alle mankracht uit de bus waren we zo weer los uit de modder. Verder ging het heel voorspoedig.

dikke zoenen en knuffels

Jochem en 
Cathrien

![[Beeldfragment2.png]]