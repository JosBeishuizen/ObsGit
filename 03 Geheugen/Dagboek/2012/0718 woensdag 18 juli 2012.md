# 0718 woensdag 18 juli 2012
Dit blijft een geschikte plek voor reflectie. Vandaag een heel sociale dag, goed passend bij de zomerperiode. Eerst geluncht met Lilian. Heel gezellig om even bij te praten in The Basket. Ze maakt het heel goed bij Geneeskunde, is intussen verantwoordelijk voor een groot aantal afdelingen, ook bij het het Amstel Instituut. Ze heeft het echt prima naar haar zin, veel beter dan ze het als DBV van een faculteit gedaan zou hebben. Zoons gaan goed, jongste, Klaas, gaat naar de Hogere Zeevaartschool op Terschelling.
Verder met de overige drie heren van het bestuur van de SSE in Deventer op bezoek bij Henk Bluemink. Mooie stadswandeling met gids door Bergkwartier, daarna eten bij Moskou. Onderweg in de Walstraat in de winkel van Ben Strik.
Floor Elsenburg heeft vandaag haar eerste kuur gehad. De grote afbraak is begonnen, hopelijk met de dood van de kankercellen tot gevolg.


