# 0211 zaterdag 11 februari 2012
Het is prachtig schaatsweer vandaag. Anne, Cathrien, Sara en Lennart zijn naar Ankeveen vertrokken om daar een schaatstocht te maken. Ze zullen er ongetwijfeld van genieten. Ik ga zo dadelijk even de boodschappen doen bij Dirk van den Broek en nog wat achterstallig onderhoud plegen. Bureau opruimen, notulen maken voor het dagelijks bestuur van de nieuwe afdeling Onderwijswetenschappen en Theoretische Pedagogiek, projectplan Instellingsaudit rondmaken. Vanmiddag even een uurtje rusten. Aan het eind van de middag om 17 uur bij de kachel, lekker de kranten lezen en het leesboek voor de leesclub. Alles lijkt weer even onder controle. Morgen gaan Cathrien en Jochem naar Mozambique en Tanzania. Cathrien gaat vanaf 1 april een tropencoschap lopen in Tiurana

Zaterdagavond. Sara en Lennart zitten in Madrid, Cathrien en Jochem bereiden zich voor op de reis naar Afrika die morgen gaat beginnen. vandaag was nog een echte schaatsdag, vanavond lekker bij de kachel naar Lijn 32 gekeken. Morgen een overzichtelijke maar ook wel weemoedige dag: weer voor vier maanden afscheid nemen van Cathrien. Kunnen we haar wel zo lang missen?