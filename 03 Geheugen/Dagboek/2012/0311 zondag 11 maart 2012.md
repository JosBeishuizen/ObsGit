# 0311 zondag 11 maart 2012
Rustige zondag met hardlopen, kerkbezoek en een aantal uurtjes lezen en werken. Cathrien en Jochem zitten in Tanzania. Zie de mail van gisteren. 

Lieve pap en mam,

vandaag rond 13.00 zijn we gearriveerd in Mtwara, de eerste grote stad in Tanzania, 40km van de grens. De reis over de grensovergang was erg spannend en een hele ervaring. We vertrokken vanochtend om 4.00 met een 4x4. Gelukkig mochten we voorin zitten. De gehele weg was harde zandweg, maar na het laatste dorp werd het een mulle zandweg met veel modder en plassen. Onze 4x4 sloeg zich er echter goed doorheen. Bij de grens kregen we een stempel zonder veel gedoe. Toen nog verder door nog mullere weg. Een andere auto kwam vast te zitten maar onze bestuurder nam een detour door de bush en zette ons veilig af bij de rivier. Daar werden we snel naar een moterboot geleid en in 30 min voeren we de rivier over. Aan de overzijde stonden chapa's ons op te wachten. Eeen heel geconcurreer en gesjor aan onze tassen, maar uiteindelijk zaten we in een chapa. We werden uitgeladen bij de douane van tanzania, alwara Jochem makkelijk een visum kon kopen en ze een beetje gek opkeken van mijn copie van de residence-permit, maar me uiteindelijk wel een stempel gaven. Nu hebben we een fijn pension in Mtwara, en hebben we tickets gekocht voor het vliegtuig morgen om 9.00 naar dar. Het was zelfs 100 euro ipv 130. Morgen eind van de middag hopen we bij Mikumi te zijn. Dan hebben we nog 3 volle dagen voor Safari in het Mikumi National Park. 

Lieve mam, heel erg lief van dat geld, maar we hebben het nu toch niet nodig, dus ik zal het je weer teruggeven. Dat gaat wel t makkelijkst als ik weer in NL ben.

In tanzania is de sfeer best anders dan in Mozambique. de mensen zijn veel extroverter. Veel mensen komen op je af om uitgebreid te groeten in Swahili, of een praatje te maken, en lijken dan louter oprecht geinterreseerd. in Mozambique vragen mensen vaak uiteindelijk toch om geld als ze met je komen praten. Het Swahili is nog erg worstelen, maar veel mensen spreken ook Engels. 

We zijn erg blij dat we de grens uiteindelijk zo soepel over zijn gekomen, en dat de wegen goed genoeg bleken. Tussen Mtwara en Dar is nog een grote rivierdelta van de Rufi rivier. Deze kan ook moeilijk begaanbaar zijn in regentijd (die hier nu begint), dus daraom is het extra fijn dat we de vlucht hebben geboekt.

Heel veel liefs en dikke zoenen,

we spreken elkaar in het weekend

Hebben nu een tanzaniaanse sim 
            +255 765 322399      

veel liefs Jochem en 
Cathrien


![[Beeldfragment 1.png]]