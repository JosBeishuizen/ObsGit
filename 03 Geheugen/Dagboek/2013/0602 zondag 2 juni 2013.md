# 0602 zondag 2 juni 2013
Zondag in Egmond aan Zee. Fantastisch mooi weer, voor het eerst dit jaar. Gisteren waren Sam en Marga op bezoek. Even de zes kinderen doorgenomen. Woensdag zei Doret dat het ook wel van hoogmoed getuigt als je meent de werkelijkheid geheel te kunnen controleren. Misschien moeten we meer als Boeddha leven en de dingen laten gebeuren.Â 

Gister vroeg Sam wat ik in het advieswerk aan het College het minst zou missen. Moeilijke vraag. Heb eerst maar eens geprobeerd de vraag te beantwoorden wat ik het meest zou missen. Dat is toch denk ik wel de invloed die je kunt uitoefenen op de loop der dingen aan de VU, in het bijzonder de kwaliteit van het onderwijs. De manier waarop Peter Hollander en ik dat deden. In de gesprekken met de decanen, daarvan had ikzelf de indruk dat dat hout sneed. Die gesprekken, dat zal ik het meeste missen. Wat ik het minste zal missen, dat is het gepraat over de prestatie-indicatoren. Dus eigenlijk de harde kern van de onderwijsagenda. De vraag is natuurlijk wel met welk type gesprek je meer bereikt. Ik vrees met het laatste type.