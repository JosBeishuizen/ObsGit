# 0923 zondag 29 september 2013
Zondagochtend, voor het eerst niet gezweet vannacht. Ik hoop dat deze dag een dag van gerichte actie en reflectie wordt. Lezen in Oek de Jong, naar de kerk, hardlopen, ULO onderzoek bestuderen, mails opruimen, gezellig met de kinderen eten, een ontspannen sfeer met Anne-Carien, vanmiddag luisteren naar het requiem van Verdi. Kortom een ideale zondag.  

Vanavond eens kijken wat daarvan is terecht gekomen.  
 
Goed gelukt vandaag. Hard gelopen, naar de kerk geweest, vanmiddag in de zon gezeten, gezellig gegeten en nog wat kleine klussen opgeknapt. Prima zondag. 