# 0517 vrijdag 17 mei 2013
Ik begin met een gedicht van Kafavis, vertaald door Hans Warren en Mario Molengraaf 

Als je de tocht aanvaardt naar Ithaka 
wens dat de weg dan lang mag zijn, 
vol avonturen, vol ervaringen. 

Dat er veel zomermorgens zullen komen 
waarop je, met grote vreugde en genot 
zult binnenvaren in onbekende havens, 
pleisteren in Phoenicische handelssteden 
om daar aantrekkelijke dingen aan te schaffen. 

Houd Ithaka wel altijd in gedachten. 
Daar aan te komen is je doel. 
Maar overhaast je reis in geen geval. 
't Is beter dat die vele jaren duurt,  
zodat je als oude man pas bij het eiland 
het anker uitwerpt, rijk aan wat je onderweg verwierf, 
zonder te hopen dat Ithaka je rijkdom schenken zal. 
Ithaka gaf je de mooie reis. 
Was het er niet, dan was je nooit vertrokken,  
verder heeft het je niets te bieden meer. 

En vind je het er wat pover, Ithaka bedroog je niet. 
Zo wijs geworden, met zoveel ervaring, zul je al 
begrepen hebben wat Ithaka's beduiden. 

Heeft dit iets met Gerrie te maken? Ja, om vijf redenen: 

1. Gerrie is als wandelaar iemand van de weg en niet van het doel. 

Gerrie houdt van wandelen, samen met Daan en de kinderen, in de stad en om het Naardermeer heen. Dat wandelen houdt haar jong en vitaal.  

2. Gerrie kan zich verheugen over wat komt. 

Gelukkig zijn er veel dingen waarop je je verheugt. Een gezamenlijke vakantie in Italië, Sinterklaas vieren in Bussum, een mooi boek dat thuis ligt te wachten. 

3. Gerrie houdt het doel wel scherp in de gaten. 

Het doel van een rechtvaardige samenleving waarin de welvaart eerlijk is verdeeld, dat heb je altijd scherp op het netvlies. Wanneer misstanden het bereiken van dat doel in de weg staan, dat stel je ze aan de kaak, onverschrokken en zonder compromissen.  

4. Gerrie houdt van avonturen en ervaringen 

Niet alleen buiten maar ook in huis. De computer is een bijzonder avontuur, een vertrekpunt voor weer nieuwe ervaringen en avonturen in het wereldwijde web. 

5. Gerrie houdt van zomermorgens en aantrekkelijke dingen om aan te schaffen. 

De goede dingen van het leven, je weet ze te waarderen en te vinden. Die zomermorgens in Italië, waar ikzelf ook weer enorm naar verlang, daar weet je van te genieten. 

Genieten van het hier en nu, actief met anderen en jezelf op zoek gaan naar nieuwe avonturen, het doel in de gaten houden maar leven in het hier en nu, dat zijn maar enkele van je mooie eigenschappen waarmee je niet alleen 80 maar ook 90 of 100 kan worden. Dat wens ik je van harte toe.