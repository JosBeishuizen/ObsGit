# 0630 zondag 30 juni 2013
Een heerlijke zondagochtend in ons huisje in, ja waar eigenlijk? Noemen we het hier Rico Gargonico? Gisterochtend volgens plan om 9.30 uur vertrokken uit Bari. We konden even niet zo snel de stad uitkomen. Misten misschien toch wel een beetje de TomTom. Eenmaal op de snelweg ging het vlot. Stevige regenbuien onderweg, maar gelukkig rustig verkeer. Onderweg ontdekten we dat we helemaal geen telefoonnummer van onze gastheer, Bruno di Biase, hadden. Dat was bij de afslag waar we de snelweg verlieten. Zoals gewoonlijk had ik de ticket van de snelweg samen met mijn credit card in de automaat gestopt. Een metalen stem deelde echter mee dat ik contant moest betalen. Dat lukte goed maar vervolgens kreeg ik mijn credit card niet meer terug. De auto moest aan de kant en een meneer met sleutels moest erbij komen om de haart weer uit het apparaat te vissen. Uiteindelijk kwam alles weer op zijn pootjes terecht en konden we weer door.Â 

Eenmaal in Rodi aangekomen troffen we snel Bruno en zijn vrouw Sofia. Ze gingen ons voor, eerst een eindje langs de kusten toen een bloedstollend steil pad op naar boven. Het huisje ligt inderdaad zeer afgelegen op een helling met veel vruchtbomen. we helden al heerlijke abrikozen gegeten, net zoals destijds in Buis les Baronies.