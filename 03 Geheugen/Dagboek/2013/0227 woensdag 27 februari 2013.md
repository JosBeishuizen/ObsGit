# 0227 woensdag 27 februari 2013
Vandaag Sam jarig, even bellen. Somberheid overheerst. Het enige wat je nu kunt doen is stug doorwerken en veel, heel veel plannen en ook steeds op de plannen terugkijken om ze bij te stellen. Zaterdag zei ik dat ik er geen probleem mee zou hebben om nu te stoppen met werken. Als ik daartoe de kans zou krijgen. Stel voor de Lex en René hier de kamer in zouden stappen met de mededeling: het is genoeg geweest, je kunt gaan. Ik zou enorm opgelucht zijn.

Met andere woorden: ik ervaar het werk op het ogenblik als heel drukkend en beklemmend. Komt misschien door de stress die van een man als Bouter uitgaat. Het is gewoon geen vreugde om met hem samen te werken. Dat gaat ook niet veranderen.

Maar je kunt wel een paar maatregelen nemen om de werkdruk niet onverantwoord te laten groeien.

1.	Zeven uur AB per nacht.
2.	Proberen om na 22 uur niet meer te werken.
3.	De regels volgen die op het lijstje “Als ik sterk ben” staan.
4.	MINDER UREN MAKEN! Niet proberen om het aantal uren van 2012 te overtreffen. Dat is echt een verkeerd streven. Het idee van 10 uur per dag, vijf dagen per week, blijft nog steeds het beste idee.



