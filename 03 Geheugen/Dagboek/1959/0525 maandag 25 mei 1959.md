# 0525 maandag 25 mei 1959
Beste Vader en Moeder,
Ik zal u schrijven een brief van mijn leven:
Ik werd geborden op 14 mei 1950.
Ik was 6 jaar toen ik naar school ging. In 1956. Op een maandag. Ik vond het eerst wel een beetje griezelig. Ik kon ook nog niet fietsen, dus moeder moest me wegbrengen. Toen vond ik het niet meer zo griezelig! Het was ongeveer 2Â½ km: dus wel een aardig endje. Het was een drukte van belang op het speelplein - het speelplein was achter de school -. Wij moesten in het 2e lokaal zijn. Daar ben ik gebleven tot helft van de 2e klas ongeveer (want toen gingen we verhuizen). Maar goed om verder te gaan, ik zat van de deur af de derde rij de vierde bank naast Teo Bijsterbos. Mijn juffrouw D. van Arkel. Zij woonde op Julianalaan 32 in Soestdijk (daar woonden wij ook). Ik vond het wel leuk op school. De juffrouw was dan ook heel aardig. Ze vroeg van alles over ons. Hoe we heten, wanneer we geboren waren enz. We kregen ook van alles: een leesboek, een schrijfschrift enz. Ik had meteen nog geen vriendjes. Ik was ook niet op de kleuterschool geweest dus daar had ik ook geen vriendjes van. We kregen al onze boeken in een soortement kaft. Zoiets als een portefeuille. We hadden school van 8.45 tot 12.00 en vab 13.30 tot 15.30. Het duurde wel een possje maar toen kreeg ik vriendjes. Mijn allerbeste vriendje was Dikkie van Arkel. Een neefje van de juffrouw. Dat is nu nog mijn vriendje. In de eerste en de tweede klas kregen we zaterdags vrij omdat onze juffrouw dan handwerkles moest geven in de vierde klas. In de tweede klas kregen we juffrouw van Arkel ook nog. In de derde klas kregen we een meester. Maar daar was ik niet meer bij want ik verhuisde al in de tweede klas. Het ging heel best op school. Ik was op twee na de knapste van de klas. Dat ging zo door tot ongeveer de helft van de tweede klas.

Het was 11 juni de dag voor onze verhuizing. Het was op een woensdag. We hadden 's middags vrij. Ik ging met mijn vriendje Dikkie naar ons toe. Om te kijken naar het inpakken van alle spullen. Het was een leuk gezicht. Alles paste precies in de wagen. Maar het was wel een heleboek. Want er moest nog een aanhangwagen aan. We konden de hele middag kijken. Och, och wat verlangde ik naar morgen. En eindelijk viel de avond. Toen moest ik naar bed. Dat was natuurlijk niet zo leuk. Op zo'n kale kamer! Maar daar moeten we ons niks van aantrekken. De volgende dag kwam ..... Ik moest 's morgens nog naar school. Maar 's middags gingen we weg dus hoefde ik niet meer naar school. Mijn Vader had een Opel Rekord dus dat ging wel vlug. We verhuisden naar Ermelo. Van Soestdijk naar Ermelo was ongeveer 40 km. Da's wel een aardig endje. Het was ongeveer anderhalf uur rijden. Wij waren in Ermelo omstreeks 3 uur. Er hing een mooi bord boven de voorkamerdeur en daar stond op: HARTELIJK WELKOM. Dat hadden de werkjongens gedaan. Hier in Ermelo ging het ook best. Tot nu toe. Ik weet niet wat er in de toekomst gebeurt maar in ieder geval is het nu nog best. Vader en Moeder ik hoop dat u samen nog een goed leven hebt. De hartelijke groeten van Jos.

![[JPEG_20220612_203948_8840942355929075073.jpg|300]]