# 0102 zondag 2 januari 2015
Even vastzitten. Oorzaak: het gevoel dat ik in deze kerstvakantie niets gedaan heb van wat ik van plan was te doen. Of in ieder geval veel te weinig gedaan heb van dingen die met het werk te maken hebben. Met name te weinig gelezen en geschreven. Als dat zo doorgaat dit jaar, dan gaat het niet goed met mij.  Maar goed: kamer wel heel goed opgeruimd, iedereen is gezond, heb wel goed geslapen en ben behoorlijk uitgerust, weet ook beter de bekoringen te vermijden. Heb zin om morgen weer rustig en met passie aan de slag te gaan. Heb ook een spannend gesprek gevoerd met Maurice van Werkhooven. Ga nu de kachel aansteken. Dan in ieder geval de kaarten schrijven aan Tobin en Weston. En met de brief voor de Sociale Verzekeringsbank op de bus doen. En piano spelen. En dan weer hier melden voor lees- en schrijftaak.