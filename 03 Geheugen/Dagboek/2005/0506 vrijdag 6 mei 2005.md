# 0506 vrijdag 6 mei 2005
Een lekkere nacht in Egmond. Vandaag proberen wat werk te verzetten. Vanmiddag op bezoek bij Hans Zloch in het OLVG, herstellend na de reparatie van zijn gebroken knieschijf. Gedeprimeerd vanwege hoge werkdruk en lastige problemen. Eerlijk gezegd zijn de problemen niet zo groot: Voor Bosschaart een traject inzetten, voor ontslag van medewerkster uitleg aan afdeling en onderdeelcie, in regeling lerarenopleiding steun van College. Het moet dus goedkomen. Gisteren lukte het me om tijdens de wandeling houvast te vinden bij het minimale uitgangspunt: probeer geen fouten te maken in de omgang met Anne. Dat lukte goed. Eigenlijk moet ik dat ook als uitgangspunt nemen voor de omgang met mezelf:\probeer geen fouten te maken, blijf nuchter, houd je emoties onder controle, kies voor de humor, stel jezelf altijd een beloning in het vooruitzicht.