# 0906 maandag 6 september 2005
Even over schrijven, mijn grootste probleem op dit moment. Ik ben bezig het nieuwe jaar te starten en ik moet nu weer geregeld aan de schrijf. Maar hoe? Met hardlopen gaat het eigenlijk heel goed: Om de andere dag anderhalf uur hardlopen. Ter voorbereiding op de Dam tot Dam loop volgende week zondag. Het vinden van de tijd om hard te lopen kost me eigenlijk nauwelijks moeite. Je bent tijdens het lopen onbereikbaar en dus ook nauwelijks af te leiden. Lopen is lopen, je kunt al lopend niet opeens iets anders gaan doen. Er is een duidelijk begin en een eind. Je kunt niet te lang doorgaan, of ergens halverwege zomaar opeens ophouden. Toch is het goed om de loopmetafoor vast te houden. Mensen kunnen niet zomaar binnenlopen, omdat ze denken dat je toch niets aan het doen bent, zoals Anne zojuist. Mensen kunnen je ook niet opbellen. Misschien moet je schrijven toch ook meer inrichten als lopen.

Je doet maar één ding, dus ook geen muziek. Er moet een duidelijke kop en staart aan zitten. Je bent er ongeveer een uur mee bezig, met enige uitloop. En proberen om de andere dag. Dus eigenlijk de ene dag lopen en de andere dag schrijven. Voor lezen zou een vergelijkbare systematiek moeten gelden. Zou kun je de tijd de baas proberen te worden.