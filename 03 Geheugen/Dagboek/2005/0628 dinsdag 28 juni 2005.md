# 0628 dinsdag 28 juni 2005
Geef mij een ander hart, mijn God,
maak mij nieuw, maak mij standvastig.
Keer U niet af, verstoot mij niet,
neem nooit uw heilige geest van mij weg.
Red mij, en ik kan weer gelukkig zijn,
en ik durf weer vrijuit te leven.
Maak mij tot teken van uw barmhartigheid,
dat allen die U hebben verloochend
de moed vinden om naar U terug te gaan.

Het gevoel dat de heilige geest van je weggenomen is. Nou ja, misschien wel veel te dramatisch en overdreven. Kun je de HG over je afroepen? Ik zou graag weten hoe. Misschien wel door te bidden. Maar wat moet je dan zeggen?

De vraag is toch wel of ik de depressie van mij af kan schudden, die volgens mij ontstaat door vermoeidheid en een zwakke conditie. Slecht slapen geeft sowieso al een gevoel van onmacht. Als ik ziek zou worden zou ik misschien wel volstrekt ongenietbaar worden. Het gevoel niets te kunnen, de hoop kwijt raken, het plezier in elke minuut, je weet wel degelijk hoe het moet, je weet misschien zelfs dat dat je enige echte zorg is. Misschien moet ik bovenstaande tekst maar eens van buiten leren.