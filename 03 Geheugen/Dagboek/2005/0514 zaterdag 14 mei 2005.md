# 0514 zaterdag 14 mei 2005
Nog in de nacht. Nu eerst gaan slapen.
23:23 uur: Gezellige dag geweest vandaag. Vanochtend ontbijt met Cathrien erbij, na Dirk en Martin Ros wandelschoenen gekocht en geluncht bij de IJsbreker. Na een dutje Jan & Janny op bezoek gehad. Daarna gegeten bij La Favola met ons vijven, Ger en Hagar.

Zaterdag is een mooie dag om jarig te zijn. Wat zou het gelukkigste moment zijn dat ik naar de eeuwigheid wil meenemen? Was er het afgelopen jaar zo'n moment? Nou, de oratie was zeker een groot succes waar ik nog steeds op teer. Eerlijk gezegd was de afgelopen week op Cyprus ook een heel fijne week. En er zijn natuurlijk veel mooie momenten geweest door het jaar heen. Eigenlijk was ook het afscheid van Dick een mooi moment. Misschien moet ik het komende jaar proberen meer mooie momenten te creëren, het succes organiseren. Eigenlijk is dit ook wel een mooi moment. De stilte aan het begin van de zaterdag, het vooruitzicht op een gezellige verjaardag, een bezoek aan Dirk van den Broek, de boekenrubriek van Martin Ros.
Ik probeer dit jaar veel momenten te creëren waarin de stemming goed zit, wil terugkeren naar de beginperiode van mijn baan bij het Onderwijscentrum, waarin elke dag een feest was. Er wordt van mij verwacht dat ik zo'n stemming uitstraal, ik kan dat ook. Samen natuurlijk met een gezonde portie nuchterheid, geen cynisme.

Pater noster, qui es in caelis,
sanctificetur nomen tuum.
Adveniat regnum tuum.
Fiat voluntas tua, sicut in caelo et in terra.
Panem nostrum quotidianum da nobis hodie,
et dimitte nobis debita nostra,
sicut et nos dimittimus debitoribus nostris.
Et ne nos inducas in tentationem:
sed libera nos a malo. Amen.