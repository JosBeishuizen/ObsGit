# 0730 zaterdag 30 juli 2005
Gisteravond een echte eerste vakantieavond gehad. Lekker en gezellig gegeten op het terras van het hotel. Drukte van komende en gaande mensen met de veerboten. Prachtige avond. Even de wandeling langs het water gemaakt. Anne kreeg het bericht van de borstkanker van vriendin Coby Nomes. Schrikken en nadenken over hoe je zoiets aanpakt in je eentje. Ze is net gescheiden, twee kinderen, van 17 (Berends klas) en 22. Volgens mij moet je nooit uit elkaar gaan omdat je elkaar niet kunt missen in dit soort situaties. For better and for worse.

Het is nu 15:13 uur en we zitten al aan het zwembad van onze agriturismo. Warm, zon en wind. Uitzicht over heuvels met korenvelden. Vrij kaal, hier en daar een boerderij met cipressen op een heuvel. De 1500 km zijn zonder problemen verlopen. De ventilatorriem begon vanochtend te slippen wat enigszins krassend geluid gaf. Even in de gaten houden.