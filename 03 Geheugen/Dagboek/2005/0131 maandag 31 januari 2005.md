# 0131 maandag 31 januari 2005
Verjaardag van HM en van Jos√© Jinssen, dat ze moge rusten in vrede.

Zodadelijk ontbijt en uitchecken, dan naar de universiteit van Bahir Dar. Aantekeningen maken van de issues die de mensen hier naar voren brengen.

De vlucht naar Gondar vertrok vrijwel op tijd. In Gondar stond onze gids Johannes al klaar om ons, samen met onze Ethiopische vrienden, in zijn busje te laden. Snel naar de koninklijke omheining om de paleizen van koning Fasil te bekijken. Prachtig park met de resten van oude burchten. Johannes gaf uitgebreid uitleg maar ook met enige haast, met veel getelefoneer tussendoor. Er waren nog twee attracties waar we naartoe moesten. Hij sprak net als Dustin Hoffman in Rain Man: they had a plat, a flat plate, a black flat plate. Steeds met nadruk op plate. Hierna naar de oude kerk, schitterende engeltjes tegen de houten balken van het plafond. Deed me erg terugdenken aan de Scrovegni kapel in Padova met de fresco's van Giotto. Fresco's hadden zelfde educatieve functie als de schilderingen hier: de bijbelverhalen aan het volk vertellen, dat zelf niet kan lezen of schrijven.

Verder naar het badhuis van koning Fasil, kasteeltje in grote poel die in twee dagen met water uit een rivier gevuld kan worden.\par

's Avonds down town gegeten in een echt Ethiopisch tentje, waar een tamme eend (volgens Mike een Egyptische gans) rondliep. Tip van collega op de ambassade (Mieke Vogels).\