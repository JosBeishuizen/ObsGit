# 0409 zaterdag 9 april 2005
Weinig schrijven betekent weinig tijd besteden aan reflectie. En misschien ook weinig behoefte aan reflectie. Tijd is tenslotte prioriteit. Observatie van docent op Stedelijk Gymnasium 's Hertogenbosch afgelopen donderdag: tijdens de stille momenten achter mijn bureau leer ik het meeste. Zulke momenten van leerzame en creatieve stilte wil ik meer gaan opzoeken.

Met Dick gaat het gelukkig iets beter. Eenmaal in het ziekenhuis kreeg hij een stafylokokken infectie, die hem bijna fataal is geworden. Hij ligt nu bij te komen. Hart en nier functioneren goed, lijken althans niet te zijn aangetast door de bacterie.

Cathrien zit in Perugia, geniet van het weerzien met haar vrienden. Sara heeft zichzelf op een strak schema richting eindexamen. Planning al twee dagen gehaald.