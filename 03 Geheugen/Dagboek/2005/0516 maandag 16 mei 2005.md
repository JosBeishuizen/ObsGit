# 0516 maandag 16 mei 2005
Helaas in een totale depressie geraakt. Even kijken of het schema werkt.

1 Als je ontdekt dat je in de put zit, neem je toestand dan serieus. Je zit stil. Je bent inert geworden. Ga niet door met waar je mee bezig bent. Stop en begin aan deze therapie.

2 Probeer even te bedenken waardoor je in de put geraakt bent. Een gebeurtenis? Gevoel van tekort schieten? Fysieke problemen?

Gebeurtenis: verschil van mening met Anne over vakantiebestemming. Gevoel van tekort schieten: moet eigenlijk werken, moet eigenlijk iets gezelligs met Anne gaan doen. Fysieke problemen: moe naar weekje Cyprus en veel dingen die gedaan moeten worden, slecht slapen. 

3 Probeer vervolgens, even los van alles, een positieve stemming te kweken. Relativeer wat je denkt en voelt. Denk eraan: humour survives anything.  Bedenk even drie positieve dingen die op jou of je toestand slaan.

Zoals Thole gisteren door de telefoon zei: tel je zegeningen als je kinderen zo goed presteren op school.  Jij mag morgen een concept onderwijsvisie van de VU inleveren. Dat is toch een unieke kans? Vandaag een lekkere vrije dag waarop je gewoon je eigen tempo kan volgen. Rustig doorwerken.

4 Probeer jezelf even te activeren. Blijf niet stilzitten, maar kom even in beweging. Ruim wat op, was wat af, speel even op de piano, zet een muziekje op, ga in bad, plak een band of repareer een achterlichtje. Rommel opgeruimd, niet echt verheffend. 

5 Kies  één van twee wegen: (1) kijken wat er gaat gebeuren (ga verder met 6), (2) bedenk drie doelen voor dit dagdeel (ga verder met 7).

6 Kijk wat er verder gaat gebeuren. Probeer geen doelen te formuleren. Zeg gewoon tegen jezelf: eens kijken wat ik nu ga doen. Probeer zo weer in beweging te komen. Ik kies voor deze, kijken wat er gaat gebeuren.

7 Probeer drie doelen voor het dagdeel te bedenken, waaraan je bezig bent. Probeer die vervolgens te realiseren. Houd daarbij rekening met wat anderen van je willen.

Drie doelen voor het dagdeel vanochtend: 
* Annemieke bellen voor een afspraak
* Vrienden en familie mailen met afrekening
* HRM stuk afmaken