# 0306 zondag 6 maart 2005
Tien voor half 11 in de ochtend. De zon schijnt in ons huisje, casa Hilarion, het is nog een beetje koud maar dat zal in de loop van de dag wel verbeteren. Vrijdagavond om kwart over 5 gearriveerd op La Palma. Meneer van het autoverhuurbedrijf stond klaar en we reden al snel weg met onze CitroÃ«n Sixo. Ontmoetingsplaats op benzinestation in El Paso. Vandaar snel naar ons huisje gereden. Het ziet er erg gezellig uit, overal geometrische patronen, piramidevormige lampjes, alles smaakvol en weloverwogen. Vrijdagavond nog gegeten in Puerto Tazacorte, haven/badplaatsje met veel eethuisjes. Kookkunst bescheiden maar verder wel gezellig.

Zaterdag een stevige wandeling richting zee gemaakt. Eerst afdalen, tussen villa's van voornamelijk Duitsers, door Todoque, geleidelijk aan steeds meer tussen de bananenplantages, dicht op elkaar staande bananenbomen overspannen met nylon. Geen verfraaiing van het landschap, maar de schoorsteen moet roken. Uiteindelijk liepen we vast. Er bleek geen verdere afdaling naar zee mogelijk vanwege steile rotsen. Toen maar weer omhoog! Een stevige klim. In Todoque een broodje gekocht en op het kerkplein opgegeten.

Aan het eind van de middag naar Joop van der Schee gereden die met vrouw Lia Rang en zoon Joost richting Tijarafe in een mooi huisje zat. Geborreld op het zonovergoten terras met prachtig uitzicht op de zee. Daarna gezellig gegeten opnieuw in Puerto Tazacorte. Joop tracteerde, erg gastvrij. Lia Rang is rechter in Amsterdam, vooral bestuursrecht. Kent Martien Diemer goed. Is erg enthousiast over de quadranten van Hofman, erg bruikbaar bij conflictmanagement. Goeie vraag bij sollicitatiegesprekken: waar erger je je aan bij collega's: geeft aan wat jezelf als belangrijke of sterke eigenschap ziet.

Nu is het zondagochtend. Koffie drinken in de blakende zon. Echt even vakantie. Vanmiddag een tocht maken rond de berg in het zuiden die Joop heeft gewezen.