# 0822 woensdag 22 augustus 2001
Drie dagen in Egmond geweest. Daar in toenemende mate een onafhankelijk gevoel. Flink wat tekst geschreven voor Barcelona. Vijf keer gezwommen! 's Ochtends en 's avonds. Nu weer thuis en terug onder de druk van de aandringende AC en de schreeuwende mails. En terug is ook het gevoel van onmacht! Ik schrik ervan. Ik wil het Egmond gevoel houden. Geluk is als je iets wilt en het vervolgens ook doet. Ongeluk is als je iets wilt en je doet iets anders. Zo schreef ik eerder. Ik moet met Cathrien praten over het Lowlands festival waar ze naartoe gaat. Ze wil over de voorbereidingen niets aan AC zeggen. Zijn het de problemen of is het AC die mij onder druk zet(ten)? AC is iemand die het beste met de wereld voor heeft. Dat gelul van haar over het misbruik van de sociale voorzieningen etc., dat is gewoon een copie van wat haar ouders altijd geroepen hebben. Dat werd door de kinderen in Deventer ook altijd gewoon weggewuifd. Ik moet daar ook wat luchtiger over doen en het een beetje wegwuiven. Zal het proberen.