# 0904 dinsdag 4 september 2001
Eigenlijk voel je je een beetje een kat in een vreemd pakhuis. Vanochtend stond ik op met het gevoel dat ik vandaag een aantal klussen ga uitvoeren. Dat gaf bepaald een kik. Een gevoel dat ik een hele tijd niet heb ervaren. Intussen raak je dat kwijt als je in zo'n vreemde omgeving achter het bureau van een ander zit. Je moet dat gevoel weer terug zien te halen. De klussen die ik vanochtend ga uitvoeren: Janneke, Wim, artikel lezen, bibliotheek. Weet eigenlijk niet zo goed waar ik moet beginnen.