# 1003 woensdag 3  oktober 2001
Zoals ik gedurende de maand september alle gebeurtenissen om mij heen positief duidde, zo begin ik nu weer alles om mij heen negatief te duiden. Dat is een zeer bedenkelijk signaal!!!! Het mailtje van Marcel en mijn reactie erop is een voorbeeld, mijn reactie op de afhoudendheid van het gebouw waar ik nu werk is een voorbeeld, mijn reactie op de mail van Hans Buijze over mijn voorstel voor een filmclub is een voorbeeld, mijn reactie op de vage en beperkte pijnklachten is een voorbeeld. Stuk voor stuk kritisch, maar geen reden tot somberheid. Hoe komt dit? Vermoeidheid? Gisteravond zeker te lang doorgegaan. Wittebroodsweken zijn voorbij. Moeilijk om na het fundamentalistische geweld van 11 september en na het aanhoudende gehannes in de Studentenekklesia nog in God te geloven. 

Goed, een streep eronder. Vandaag een uur schrijven en een uur aan Barcelona werken. Verder een psalm lezen. 

Wat Marcel betreft: een keurige mail teruggestuurd. Aanwezig zijn bij HogCog, verdere initiatieven aan hem overlaten en zelf geen initiatief nemen. Meewerken als hij nog iets vraagt om te doen.

Wat de afhoudendheid van het gebouw betreft: bestel vandaag nog een bureau bij mevr. Oosting.

Wat de flimclub betreft: maak vandaag nog een tekst en mail aan Hans. Er is geen sprake van gebrek aan waardering op het Ig. Integendeel. 

Wat de pijnklachten betreft: ga evt. vanmiddag thuis werken na een uur geslapen te hebben. Vanavond weer proberen om om 10 uur ab te reisen.