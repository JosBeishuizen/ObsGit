# 1014 zondag 14 oktober 2001
Dit is de zwaarste aanval tot nu toe. Heel stom: gezeur van Anne over geld uitgeven in Parijs. Een fuik waar ik in gezwommen ben. Nu zit ik nog steeds in deze fuik, begin me over alle boos en verongelijkt te voelen. Terwijl ik gewoon alleen maar rechtsomkeerd moet maken, uit de fuik zwemmen (is lastig, erin zwemmen is gemakkelijker) en weer verder moet zwemmen. Vanochtend ging het uiteindelijk ook goed aan tafel, hoewel ik Sara's gedram op zondagochtend wel erg moeilijk te verdragen vind. Goed, goed, goed, ik laat me niet voor één gat vangen!!! Bij alles denken, wat kan ik eraan DOEN om het op te lossen. Wat kan ik eraan DOEN om de sfeer met Anne weer goed te krijgen. Niet averechts reageren op haar van-de-prins-geen-kwaad-weten reactie, NEGEREN, en verder even mee gaan lopen, en praten over Cathrien's plan om met Tobias mee op de wintersport te gaan.