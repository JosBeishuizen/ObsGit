# 0803 dinsdag 3 augustus 1999
19:57	Vandaag een treindag. Vanochtend om 8 uur vertrokken naar Regua. Daar de trein van kwart over tien naar Tua en Mirandela, 91 km de bergen van Tras-os-Montes in, door het dal van de Douro (tot Tua) en daarna door het dal van de Tua. Het eerste stuk, langs de Douro biedt uitzicht op de mooiste portwijngaarden en de grote quinta's. Daarna een tocht door het kloofdal van de Tua. Hele steile hellingen, vrijwel onbewoond. Hier en daar een dorp, eenmaal een kudde geiten en wel een aantal kleine stations. Prachtige tocht. Rond half twee waren we in Mirandela, waar we lunchten bij Adolfo III, een gloednieuw tentje (genoemd naar de koning die Mirandela stadsrechten gaf). We werden bediend door een Engelssprekende student, de zoon van de baas. Hij sprak aardig Engels en schotelde ons een heerlijke lunch van runvlees (gestoofd en gegrilled) met frietjes en rijst voort. Iedereen vond het lekker, evenals het toetjes. Om kwart voor drie gingen we weer terug. Boekje van Rascha Peper (Oesters) uitgelezen, evenals Kapitein Correlli's mandoline (Anne). Anne was een beetje gammel toen we om half zes weer in Regua waren. Nog even langs Julio Monteiro (onze Kees Kroon in M.F.) en langs de kleermaker om naald en draad te kopen. Toen waren we om half zeven thuis waar we onze maaltijd van broodjes met gemolten kaas, sla met tomaten en citron press√© uit eigen tuin klaarmaakten.
