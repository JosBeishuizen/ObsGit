# 0602 woensdag 2 juni 1999
07:51	Wat is zakelijk? Gister in de benoemingsadviescie geÃ«indigd met een gelijkspel. Er is wel zwaar gezaagd aan de poten van Vaughn's stoel. Vanochtend nog wat meer incriminerende evidentie verzamelen en doorgeven. Het zal wel Vaughn worden en hij zal ook wel komen. Met Frans gepraat over het opzetten van een eigen zaak. Hij suggereerde iemand om advies te vragen. Emiel Felix polsen. Mijn stelling dat er twee soorten mensen op de wereld zijn, mensen die je kunt vertrouwen en mensen die je niet kunt vertrouwen, werd door Frans niet gedeeld. Volgens hem kun je niemand vertrouwen.

Ik wil eigenlijk een beetje stoppen met al dit gedoe en gepraat en gemail. Ik heb ernstig behoefte aan retraite. Ik vind dat ik de komende drie maanden vooral in het gezin en in isolement moet doorbrengen. Ik vandaag maar eens niet lunchen met de club en mijn eigen kamertje opzoeken en inrichten. Dan ga ik daar mijn Powerbookje neerzetten. Misschien kom ik zo een beetje tot rust. Dat heen en weer gevlieg, daar wil ik eigenlijk vanaf. 

Even bedenken wat ik zaterdag ga doen:
- bril laten aanmeten
- boek voor Sara kopen
- informatie over netwerkkaart Psion halen.
- pennetjes voor Psion kopen

Waar ik ook wel behoefte aan zou hebben: reductie van mijn mentale belasting. Concentratie op kerntaken. Publiceren dus. 

18:18	Als ik hier nu eens wat strenger voor mezelf werd. Het is echt de enige oplossing. Streng voor mezelf, met humor en ernst. Streng door het concentreren op de contingenties. Ik bedoel: een tekst voor je nemen, een zin lezen, en duidelijke doelen stellen. Vanavond van 20 tot 21 uur lezen in Maartje van Daalen. Dus: je terugtrekken, geen computer aan. leeg bureau, potlood en thee bij de hand. Daarna: verslag MR, Henk bellen, naar bed. 
