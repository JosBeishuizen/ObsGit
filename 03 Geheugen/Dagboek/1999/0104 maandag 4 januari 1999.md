# 0104 maandag 4 januari 1999
08:23 Wachten op vertrek op station Zuid. Gisteren één woord van een dominee opgevangen en vastgehouden: denk erom dat je blijft dromen. Geef niet op te dromen. Dromen van een betere wereld. Dromen van een jaar met vier internationale publicaties en twee nationale. Dromen van een dag met vijf uur productie. Dromen van Sara die om kwart voor 11 haar boekverslag presenteert (over het dagboek van Anne Frank) en dat heel rustig doet. Juist door te dromen geef je je innerlijke krachten de kans om naar buiten te komen. Dromen van een gezellige avondmaaltijd, na de eerste werkdag. Ik denk dat dit jaar een ommekeer in mijn leven gaat worden.