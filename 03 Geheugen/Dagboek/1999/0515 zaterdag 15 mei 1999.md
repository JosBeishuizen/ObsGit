# 0515 zaterdag 15 mei 1999
Het bezoek van W & A was heel gezellig. Ouderwets goed contact. Hele waardevolle vrienden. Daarna helaas een beetje ingestort. Maar vannacht tot 5 uur geslapen, dat is een uur langer dan de dagen ervoor. Vanochtend proberen het werk af te maken. Het weer is erg mooi! Strak blauwe lucht, straks gaat de zon op. 12 tot 15 graden, maar in de zon vast veel lekkerder.

Nog even een gedicht van Kopland, uit een bundel die ik van W&A kreeg. Geeft mijn stemming exact weer.

Voorjaarsgedicht

Deze lente gaat het toch weer
over jou hoewel ik er langzaamaan
wel moe van ben

moe van regen, wind, flarden
bedrieglijk blauw in de lucht,
vage beloften van het einde
van de kou.

Ik weet wel dat ik toch weer
van je hou, maar moeizaam soms,
met dat doelloze

van vogels die er van lijken
te houden in regen en wind
te blijven rondhangen
boven het land.

Uit Het orgeltje van yesterday.

Mooi, mooi. 

15:43	Nog één keer. Een goede basis van zelfvertrouwen, niet te velen lullen over jezelf. Dat moet de basis zijn van het contact. Geen onzekerheden, dat is voor niemand interessant. Hieraan vasthouden! Nu verder met TC.