# 0531 maandag 31 mei 1999
Het is nog erg vroeg, half 5 in de ochtend. Wachten op het vliegtuig dat om half 6 vertrekt. Alles is hier nog dicht op het vliegveld. Geen koffie of niks te krijgen. Naast mij zit een Amerikaans gezelschap met die eeuwige spraakzaamheid van Amerikanen al weer vrolijk te snateren. 

08:33	Nog een keer, in het vliegtuig boven Noord Frankrijk, de vraag: Hoe pakken we het, hoe zorgen we voor de broodnodige concentratie, hoe voorkomen we vermoeiende versnippering? Door veel tijd aan plannen te besteden. Zoveel mogelijk voorbereid. Bedenken wat ieder moet doen en wat ikzelf moet doen.
