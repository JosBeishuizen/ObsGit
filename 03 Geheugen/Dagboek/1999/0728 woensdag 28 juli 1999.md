# 0728 woensdag 28 juli 1999
20:52	Woensdagavond op ons terrasje onder de wijnranken. Elk moment is goed als je je senang voelt. Zoals nu. Waarom? Het weer is mooi. Morgen een leuk tochtje voor de boeg, in een mooi natuurpark met watervallen en het dorpje Ermelo. Een mooi boek. Iedereen lijkt te genieten van de vakantie. Er zijn natuurlijk altijd dingen die beter kunnen. Maar daar gaan we het nu eens niet over hebben Vanmiddag zelfs gezwommen in de Douro!
Gisteren een mooie waneling gemaakt door het dal van de Corgo. 's Ochtends met het treintje, een soort bus op spoorrails naar het hoogste punt. Daar waren we om 11 uur. Daarna een flinke tocht. Om 14 uur waren we op onze bestemming. Daar nog weer 3 uur op de trein gewacht. Volgens Herman de Coninck is een van de leukste dingen van de vakantie dat alles even belangrijk of even onbelangrijk wordt. Tussen Leiden en Porto is de afstand 1580 km. Is dat genoeg? Genoeg om me senang te voelen? Ik geloof van wel.