# 0802 maandag 2 augustus 1999
10:35	O.K. met emoties moet je voorzichtig omgaan. Ze kunnen je gemakkelijk in beslag nemen. Dat geldt met name voor irritaties. Ook de emotionele component van getob kan je gemakkelijk geheel bezig houden. Op dit moment schalt er voor de derde achtereenvolgende dag muziek hier door het dal, vanwege een of ander feest in een kapel boven M.F. Dat is typisch iets waar je geheel en al in kunt opgaan. Je bent als het ware een en al irritatatie over de herrie. Je kunt ook zeggen: ik heb last van herrie, ik probeer me er een beetje tegen te beschermen. Het sterkste tegengif tegen getob is humor, zelfspot. Eigenlijk moet je daarmee elke ochtend beginnen. 
