# 0628 maandag 28 juni 1999
07:51	Weinig reden tot lachen. Moeizaam gesprek met AC. Agenda doorgelopen en vrije avonden ingepland. De stress begint weer heel erg op te lopen. Met alle gevolgen voor onderlinge spanning van dien. Ze zei vanochtend dat ze blij was dat we naar de agenda gekeken hadden. Ik moet echt weer de touwtjes in handen nemen, heb ik het gevoel. Proberen op de tonen van Cecilia Bartoli mijn grote, onwrikbare, sombere gevoel (Toon Tellegen) weer een beetje kleiner en wrikbaarder te maken. Vannacht 3 uur geslapen.

Je kunt niet van anderen houden als je niet van jezelf houdt. Je kunt anderen niet aardig vinden als je jezef niet aardig vindt. Je gaat anderen vanzelf aardig vinden als je jezelf aardig vindt. 
