# 0218 donderdag 18 februari 1999
De bijl is voor mijn gevoel gevallen: ik word op grond van onvoldoende publicaties uit de onderzoeksschool gezet. Je moet zorgen dat je niet pakbaar bent, zei Stan Maes vanochtend. Dat is ook precies mijn strategie geweest. Ik dacht ook dat ik daaraan had voldaan, voldoe, maar omdat één publicatie net na 1 januari is verschenen telt hij niet mee en komt ik niet aan de vijf. Het is inderdaad te weinig, laten we eerlijk wezen. Goed. Ik heb nu al diverse waarschuwingen gehad. En steeds niet geluisterd. Zou er nog verbetering inzitten? De enige strategie die werkt is elke ochtend om half zes achter het bureau kruipen. Toch ga ik daar nu wel mee door. Nu aan de slag. "Gij volstaat voor mij, zijt mijn zekerheid".