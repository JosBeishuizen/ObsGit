07:49	Na weer eens een betrekkelijk doorwaakte nacht en veel gezweet tot het inzicht gekomen dat ik steun kan vinden bij Anne en de kinderen. In feite bieden zij mij ook veel steun. Ik ga met de sectie het volgende doen. Ik maak een database met alle namen en taken en noteer daarin ook wanneer ik met ze gesproken heb. Nog even over die steun. Die zoek ik soms ook in de drank en in de seksuele opwinding. Ook daar is het niet te vinden. Waar wel? Bij je partner, je kinderen, je vrienden, en ook bij het woord dat hij ons heeft gegeven, bij het gebed. Opeens weet ik het weer heel zeker. Daar wil ik het zoeken. Meneer Batstra zei van Cathrien dat ze een oude ziel uit ItaliÃ« was. Dat zou ik zelf ook wel willen zijn, en was ik  vroeger ook. Ik ga toch weer op zoek naar wie ik vroeger was. Uiteindelijk is dat mijn enige kaart. 