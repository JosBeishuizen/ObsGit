# 1029 vrijdag 29 oktober 1999
08:01. Nog twee ingrediÃ«nten: (3) constraints regelen. Bijv. per uur of andere tijdseenheid een beperkt aantal dingen doen, en geen andere! Bronnen van afleiding verwijderen. Muziek, internet. (4) relativeren, zeker het werk. Je hebt een baan, Je bent die baan niet!

Goed, de twee begrafenissen. Maandag de man van Julia Bobek. Alweer in dat beklemmende mausoleum Westgaarde. Met al die glimlachende hostessen die van een anders leed hun beroep hebben gemaakt. Geef mij dan maar de onverstoorbare en scheefgegroeide kraaien, die weten dat de begraven geen vreugde maar een plicht is. Toespraken van een zwager en van de baas van Jindrich Bobek. Niet om te onthouden. Wel ontroerend was het blues lied dat Helena (13) zong. Heel mooi en gevoelig. De familie hield zich sterk. Julia, Helena en Erik. Ouders van Maartje en Tom waren er. Ooit verhuisd naar Venlo of Roermond. Willen nu weer terug. Amsterdam knaagt aan je. Hm.

De begrafenis van Gerda Thijs was hartverscheurend. Eerst een dienst in het witte kerkje in Heiloo. Toen de crematie in Scagen. Wims toespraak was persoonlijk en ontroerend. Hij zon ook een liedje, een frans liedje, soort Brel. Heel breekbaar en ijl. Wij waren de enige vertegenwoordigers van de leesclub, samen met Inge. Elzemien was wel in de kerk maar verder niet. Gerda laat vier kinderen achter: twee meisjes van 21 en 19, twee jongens van 17 en 15. Hoe moet dat nu?