# 0402 vrijdag 2 april 1999
Lees op het ogenblik een portret van Iris Murdoch, geschreven door haar echtgenoot John Bayley. Murdoch leed de laatste jaren van haar leven aan de ziekte van Alzheimer (net als Marcels vader). Bayley schrijft hele mooie dingen, zoals: "Iris once told me that the question of identity had always puzzled her. She thought she herself hardly possessed such a thing, whatever it was." Toevallig loop ik loop ik ook met de gedachte rond. Dat ik steeds overal achteraan hol en geen keuzes maak, komt volgens mij omdat ik geen identiteit heb. Ik ben gewoon niet iemand. Nou ja, genoeg gezeur voor dit moment. Maar hij schrijft ook dat hij Iris tijdens haar ziekte eigenlijk nog het beste kon bereiken via humor. "Humour seems to survive anything". Daar ben ik het wel mee eens.