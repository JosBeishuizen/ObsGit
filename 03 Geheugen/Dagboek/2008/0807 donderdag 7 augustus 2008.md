# 0807 donderdag 7 augustus 2008
De laatste vakantiedag alweer. Morgenvroeg brengen we iedereen behalve Sara en Karlijn naar het vliegveld. Vanochtend voor het laatst koffiedrinken in het dorp. Verder blijven we rustig bij huis. Vanochtend nog een keer naar de rivier gelopen, een flink stuk naar links doorgelopen maar toch geen nieuwe weg omhoog gevonden. Ook nog niet echt een verandering bedacht. Vorig jaar allemaal lijstjes van vijf. Dat was allemaal nog al ambitieus. Zeker omdat de tbc eraan zat te komen. Nu heb ik hopelijk niet zoiets in het verschiet. Wat ik echt wel wil gaan doen: een testament maken. Op de computer. Misschien iets gedisciplineerder en iets lakonieker.