# 0801 vrijdag 1 augustus 2008
Even bijschrijven. Weer een heerlijke middag aan het strand in het baaitje in Porto Ercole. Uiteindelijk hebben we niet dinsdag maar woensdagochtend de wandeling in het natuurpark gemaakt. Dinsdagochtend gelezen en koffie gedronken bij de bar in het dorp, dinsdagmiddag naar Saturnia en daar gebaad in de zwavelwaterval, een verzameling badkuipen met warm stromend en naar rotte eieren stinkend water. Dinsdagavond gegeten in het dorp, niet bij de sjieke zaak, maar bij een iets eenvoudiger maar ook gezelliger tentje. 

Woensdagochtend dus bij Alberese gewandeld, 's middags naar Porto Ercole. Donderdagochtend thuisgebleven. Vroeg opgestaan om te wandelen en het wandelpad naar Saturnia te zoeken. Het pad uiteindelijk niet gevonden maar wel lekker gelopen. Donderdagmiddag nog een keer naar Pitigliano gereden en daarna naar Sovana. Prachtig plaatsje met een klein palazzo del pretorio en heuse duomo. Een beetje vergelijkbaar met Monteriggioni: de autochtone bevolking is grotendeels verdwenen, de meeste oude huizen en gebouwen zijn prachtig gerestaureerd, er hebben zich een aantal fancy restaurantjes en winkeltjes gevestigd, en het geheel is een soort openluchtmuseum geworden. Eigenlijk is dat ook de toekomst van Montemerano. Donderdagavond zaten we nog even op het dak in de koele avond toen er opeens vlakbij ons een uiltje neerstreek op het dak,