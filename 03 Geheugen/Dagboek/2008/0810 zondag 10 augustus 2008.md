# 0810 zondag 10 augustus 2008
Hoewel het buiten grijs is ben ik toch ontzettend blij dat ik weer heelhuids achter mijn bureau zit. De reis naar huis is geheel zonder problemen verlopen. Op de kop af 1400 km, inclusief de Sint Gotthard pas. In Duitsland hier en daar wat files maar verder toch geen grote opstoppingen. Het gevoel van dankbaarheid is wel een gevoel dat hoort bij gracieus leven, iets wat ik echt ga proberen, mijn heilige voornemen voor het nieuwe jaar. En die krankzinnig moeilijke opdracht amor fati. Zie allemaal Paul van Tongeren, aan wiens colleges zowel Anne als ik deze vakantie heel veel hebben gehad.