# 0110 donderdag 10 januari 2008
We zitten voor de ingreep. Hopelijk is het allemaal een beetje draaglijk. Het werken gaat wel weer erg goed, voel me een stuk energieker. Deze week is tot nu toe prima verlopen. Met Saar, Cathrien, Berend en Anne gaat het ook goed. Het jaar 2008 is goed begonnen. Herman Jonker's proefschrift is af! Gedrukt en wel, ik durf er niet goed in te kijken. 

Het universele medicijn, het quadrifarmacon: 
- vreest de goden niet. 
- vreest de dood niet. 
- weet dat het genot voor iedereen bereikbaar is. 
- weet dat pijn, wanneer hij aanhoudt, draaglijk is en wanneer hij hevig is, kort duurt; houd in gedachten dat 'de wijze ook onder kwellingen gelukkig is!' 

Nog even een korte notitie. Het is bijna middernacht in Hotel Holiday Inn in IJmuiden. We zitten hier met het schoolbestuur en de rectoren om te spreken over de bestuurlijke verhoudingen. Heel nuttige discussies vanavond. Er is alle reden tot dankbaarheid want tot nu toe loopt alles zeer naar wens. Helemaal geen pijn en ook geen bloedverlies. Hopelijk slaap ik een beetje vannacht.