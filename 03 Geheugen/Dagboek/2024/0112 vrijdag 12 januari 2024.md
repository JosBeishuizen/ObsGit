# 0112 vrijdag 12 januari 2024
Wel vreemd dat drie weken geleden het huisje in Egmond een soort van waakvlam presentie in je geheugen had, terwijl nu een schreeuwende aandachtvrager is. Daar komt bij dat een structurele oplossing van het waterprobleem eigenlijk niet voorhanden is. Een week geleden dacht ik nog dat we met de accu's een stabiele situatie zouden kunnen bereiken. Nu heb ik daar eigenlijk geen vertrouwen meer in.  Ook nog geen reactie van Frans Hulsman ontvangen. 

Eerder bedacht dat stress kan worden gereduceerd door doel-middel analyse en uitwerking tot het niveau van concrete uitvoerbare handelingen. Dat reduceert echt de stress.

Even een klein zelfonderzoek. Als ik iets niet kan dan voel ik me schuldig. Schuldig tegenover de anderen in mijn omgeving. Dat geeft vervolgens gevoel van onmacht, machteloosheid en depressie. Verlammend, zeer contraproductief. Beter  zou zijn om niet te twijfelen aan jezelf en gewoon nuchter te bekijken wat de opties zijn, de gewone doel-middel analyse. 
