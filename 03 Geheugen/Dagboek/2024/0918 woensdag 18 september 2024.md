# 0918 woensdag 18 september 2024
Een week geleden zaten we aan het begin van de heupsores. Niet te geloven hoever we nu al zijn. Lopen met mijn vrienden, de krukken, gaat steeds beter maar vergt veel concentratie. Trap-op en trap-af idem maar hier blijft Anne steeds nog aanwezig. Misschien ga ik het morgen zelf proberen.  Volgens mij kan ik dat. Ingewanden nog steeds ongewis waardoor het malaise gevoel aanhoudt. Pijnklachten in het algemeen prima te hanteren, soms even niet. Slapen ging vannacht goed. Hopelijk vannacht weer. 

Vandaag stukje over afscheidscollege van Frans Nollet geschreven. Ging goed. Eindelijk even bezig met iets anders dan het eigen lijf.

In spanning over Sara's bevalling. Gisteren uitgerekend.

In Den Haag de eerste Algemene Politieke Beschouwingen met het kabinet Schoof. Wilders opeens in een nieuwe rol: het regeringsbeleid verdedigen.

Harris staat weer op +3.0 procent. Gaat ze het halen? Ik denk het echt.