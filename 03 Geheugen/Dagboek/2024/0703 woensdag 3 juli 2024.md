# 0703 woensdag 3 juli 2024
### Vijfde vakantiedag
Vanochtend een bezoek gebracht aan Bolsena, stadje aan het meer van Bolsena. Erg leuk uitstapje. Eerst boodschappen, benzine tanken en koffie op het dorpsplein. Daarna een rondwandeling van 1,5 uur gemaakt. Eerst door het stadje heen, helemaal niet druk of toeristisch, mooi uitzicht over het meer. Langs de kerk van de heilige Christina, die daar ook mooi begraven ligt. Hier heeft in 1263 het Mirakel van Bolsena plaatsgevonden: er druppelde bloed uit de geconsecreerde hostie op de grond. Dit wonder vormde de aanleiding tot de bouw van de kathedraal van Orvieto. 

![[IMG_20240703_110525.jpg]]
Hierna doorgelopen door de heuvels, afgedaald naar het meer en zo weer teruggelopen naar Bolsena. Best wel een pittig tochtje. Vervolgens geluncht in een van de straatjes van Bolsena. Op de foto zie op straat de eerste druppels van de regen die 's middags over trok. Na de siÃ«sta thuisgebleven, lekker gelezen.

![[IMG_20240703_120045.jpg]]![[IMG_20240703_112935.jpg]]![[IMG_20240703_130554.jpg]]

Wat erg leuk is in dit huis en deze week: piano spelen en 's ochtends mediteren met Edel Maex. Ook de vogeltjes hier om het huis natuurlijk: de zwartkop volop, maar ook de nachtegaal, de specht, het puttertje en de wielewaal. Al twee keer prachtige hoppen gezien.
