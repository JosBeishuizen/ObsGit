# 0711 donderdag 11 juli 2024
### Dertiende vakantiedag
De meditatie, het ontbijt, de capuccino bij café Del Toro, allemaal momenten van vakantieplezier. Ook het zwemmen in zee, het lezen op het strand, de wandeling langs het water. Ik schiet lekker op in Leven en Lot van Vassili Grossman, voor mij een meesterwerk, misschien wel het mooiste boek dat ik ooit heb gelezen. 

Vandaag weer de ochtend in Senigallia op het strand doorgebracht. In de voetgangerstunnel richting strand is een mooie muurschildering gemaakt. Middelbare scholieren vullen de schildering met stipjes en omtreklijnen. Ziet er vrolijk uit! De temperatuur begint te stijgen boven de 35°. Op het strand is het goed uit te houden maar in het huisje wordt het steeds warmer, vooral boven op de slaapkamers. We verkassen naar de kamer in het midden die minder ramen (zonder luik) heeft en daardoor toch iets koeler aanvoelt. 

In de middag naar Mondavio waar we gaan eten bij Trattoria al Giardino da Giamburesti. Heerlijke maaltijd. Toevallig een Nederlands gezelschap naast ons waarvan de dochter haar 28e verjaardag viert. 

![[IMG_20240711_201324.jpg]]
![[IMG_20240711_194743.jpg]]
![[PANO_20240711_094401.jpg]]

![[IMG_20240711_191836.jpg]]
