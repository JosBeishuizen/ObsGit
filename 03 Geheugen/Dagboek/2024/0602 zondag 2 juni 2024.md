# 0602 zondag 2 juni 2024
Weer een volle dag. Vanochtend geroeid en om half 10 in Artis met Sara, Els, Ada en Orto. De kleine Ot wilde eigenlijk alleen bij zijn moeder op de arm, maar dat wer Sara op een gegeven moment toch een beetje te zwaar.  Opa Jos als alternatief werd matig geapprecieerd. Vanmiddag een prachtig concert van Cathrien met de Philharmonie in de Gerardus Majellakerk, vlak bij Sara en Toon. Mooi concert met Suk, Martinu en Sjostakovitsj. Mercia was ook mee. Ging prima maar ze werd niet erg gegrepen door de muziek. Na afloop gezellig een hapje gegeten met Tineke en Fred. Echt wel vriendschappelijk. Ze willen de stap zetten van verhuizen naar een appartement, maar Tineke ziet erg op tegen het opruimen.