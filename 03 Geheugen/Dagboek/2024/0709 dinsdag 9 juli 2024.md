# 0709 dinsdag 9 juli 2024
### Elfde vakantiedag
We gaan een dagelijkse routine opbouwen. Na het opstaan om kwart voor 7 eerst een meditatie met Edel Maex van zo'n 16 minuten. Dan ontbijten voor het huisje waar de zon dan nog niet komt. Dan naar Senigallia. Eerst een capuccino op het Foro Annonario, daarna naar het strand bij Bagni 47 van een heel aardige en struise mevrouw genaamd Nella. Om half een huiswaarts en na de siësta een tochtje. Vanochtend wilden we langs een schilderachtig binnenweggetje naar Senigallia rijden. Maar we raakten toch de weg kwijt. Google Maps houdt alles bij en zoals het plaatje laat zien hebben we aardig rondgedoold. 

![[Screenshot_20240714-100641.png]]

Vanmiddag zijn we naar Ostra Vetere geweest. Eén van die mooie middeleeuwse stadjes hier in de Marken. Ostra Vetere heeft ook een trap, net als Corinaldo. Net buiten de oude stadspoort staat nog een oud ospedale, dat niet zo lang geleden gebruikt lijkt te zijn. 

![[IMG_20240709_182631.jpg]]
![[IMG_20240709_182453.jpg]]
![[IMG_20240709_181414.jpg]]

Sinds zaterdagavond lopen er bij het huisje twee jonge katjes rond, ze lijken hun moeder kwijt te zijn. Constant geschreeuw om eten. Ze versmaden de yoghurt niet maar geven toch de voorkeur aan kattevoer. Toen we vanmiddag thuiskwamen waren ze opeens weer verdwenen. Vermoedelijk heeft de moeder ze toch weer teruggevonden en meegesleept naar huis.