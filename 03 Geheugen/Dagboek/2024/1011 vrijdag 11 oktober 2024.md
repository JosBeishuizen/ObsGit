# 1011 vrijdag 11 oktober 2024
Is het gemakkelijk om hier iets te schrijven? Het lijkt wel zo. kijken of we dit even kunnen volhouden. Hoe is de stand van zaken, vier weken na de operatie? Maak goede vorderingen met de mobiliteit. Traplopen gaat vlot, ik stapte net per abuis door, terwijl ik de trap afliep. De pijn is goed te hanteren, slik nog wel 3 maal 100 mg paracetamol per etmaal. Het slapen gaat beter omdat ik op mijn buik kan liggen, ook een vooruitgang. Al met aldus een dikke plus. De stemming is af en toe matig. Ik heb een dagindeling die ik wel heel fijn vind: 's ochtends na het ontbijt oefenen en dan piano spelen. Daarna koffie en studeren of klussen uitvoeren. 's Middags na de siësta oefenen en lezen. Dat bevalt heel goed.

Anne heeft net hier in Diepenveen even een ommetje gelopen. Dat is dan wel jammer dat je dan niet mee kan. Komt allemaal weer.

Afgelopen nacht logeerden Geert en Linda bij ons. Gisteravond gezellig gegeten bij Café Cress. Gesproken over de situatie bij Richard en hoe we hem kunnen helpen om zijn situatie wat aangenamer te maken. Zondag proberen we daarover met hem even wat door te praten. Van belang dat hij erkent dat er wat moet gebeuren en dat hij daarbij hulp aanvaardt.

Vanochtend nog even bij Beer en Siets langs geweest. Die spierblessure in Berends bovenbeen ziet er toch wel serieus uit. Anne heeft hem de nodige instructies voor oefeningen gegeven. Hopelijk vindt hij daar baat bij.

Geen nieuws over de kinderen en kleinkinderen. Bij Cathrien hebben ze de luizen. Veel extra werk voor Cathrien. Gisteren heeft Mercia een flinke val gemaakt. Tand door de lip. Gelukkig zittende tanden nog vast. Bij Sara alles rustig. Wiesje doet het heel goed.