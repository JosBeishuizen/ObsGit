# 1201 donderdag 1 december 2016
Eerste avond in Amsterdam Noord. Voor Anne een heel pittige dag. Ik moest de ICO introcursus geven, kon er dus helaas niet bij zijn. Vanochtend om 8 uur draaide de vrachtwagen met de container de straat in. Lift naar de zevende etage. Na een half uur kwamen de eerste dozen naar boven. Toevallig zat daarbij het lampje in de vorm van boeket dat in de voorkamer hing. Kon ik nog net in de hal ophangen voor ik naar Utrecht moest. Berend kwam om te helpen, net als Thole even later. Geweldige steun. Vanavond bij Ewald en Margriet gegeten, heel gezellig ook al gooide Liz per abuis haar drie dagen oude iphone in de wc.