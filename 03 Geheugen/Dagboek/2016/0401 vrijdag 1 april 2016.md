# 0401 vrijdag 1 april 2016
We staan nog even te wachten op vertrek in de Boeing 737 op weg naar Faro. Daar met een huurauto naar Jabugo, waar we een appartement hebben gehuurd. Hopelijk lekker rustig weekje met misschien ook nog aangename temperaturen. De afgelopen week was heftig met het overlijden van Toine Berbers en het aneurysma van Marjolijn. Toine is uiteindelijk aan de gevolgen van longkanker overleden. Levend tot het laatste moment. Hij heeft zelfs zijn longarts nog bedankt voor de goede zorgen. Anne was gisteren bij de afscheidsbijeenkomst in de Rode Hoed. Een zorgzame man, altijd positief. Ook wel een beetje roekeloos soms, zwemmen naar een eiland met zijn twee zoons. Wat Marjolijn betreft, gisteren lichte verbetering. Meer zelf ademen, ogen vijf minuten open, reactie op vragen. Maar de prognose is nog zeer ongewis. Drie infarcten, bij de hersenstam, het cerebellum en de brug. Wat is er nog over van haar persoon, geheugen erin hersenfuncties? Met die vraag worstelen Richard en de kinderen. Marjolijn ligt op de intensive care van het Radboud in Nijmegen. Gelukkig is Sara weer veilig terug uit Costa Rica, samen met Karlijn. We hoopten dat ze een beetje op verhaal zou komen na de scheiding van Lennart, de verhuizing, de nieuwe van in het Slotervaart. Dat is helaas niet gelukt. Ze blijft nu een week op de Frans en trekt dan bij Karlijn in. Gelukkig is Toon op de achtergrond aanwezig.