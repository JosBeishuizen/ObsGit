# 1227 woensdag 27 december 1995
Kerstmis achter de rug. Alles goed gegaan. Ik heb alleen wel het gevoel dat ik aan een lichte vorm van manisch-depressieve psychose lijd. Op dit moment in een dal. Erger me mateloos aan alles. Kan niet tegen het geregel van A.C. Schrijven is lastig nu. Ik denk dat ik spijt krijg van alles wat ik nu opschrijf. Daarom maar niet te veel. Kinderen hebben zich gister bij Richard en Marjolijn geweldig geamuseerd. Gaan volgende week een paar dagen logeren. Zou Cathrien het daar ook zo aangenaam vinden? Heb het gevoel dat ik veel meer doe als ik me kwaad maak op mezelf. Hoe moet dit? Nu eerst maar eens de reusachtige stapel werk inventariseren en een prioritering maken. Tijd reserveren en tijd per taak uittrekken.