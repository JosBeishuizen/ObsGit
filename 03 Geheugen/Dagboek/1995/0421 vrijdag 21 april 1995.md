# 0421 vrijdag 21 april 1995
Anne-Carien wordt vanochtend als getuige gehoord in een civiele procedure, waarbij twee verzekeringsmaatschappijen strijden om de schuldvraag bij een aanrijding van een mevrouw met fiets die door twee pratende meisjes op de oversteekplaats op de Van Baerlestraat van de sokken is gereden. Anne heeft helaas het verhaal niet helder in haar hoofd en vreest derhalve de belagende advocaten.

*Cathrien*
Vioolspelen met Cathrien liep vanochtend op frictie uit. Fricties werken blokkerend. Ze zijn dus contraproductief, zeker in het korte tijdsbestek van het ontbijt. Moet je ze daarom proberen te voork√≥men? Niet tegen elke prijs. Fricties kunnen ook leerzaam zijn, lijkt me. Ik vind het moeilijk. Ben er nu wel overheen dat Cathrien op korte termijn zelf moet leren studeren. Ik moet dit voorlopig nog lang volhouden. Cathrien is gewoon niet erg zelfstandig. Gisteravond verweet ze me dat ik niet geduldig naar haar luister als ze voor het slapen gaan verdrietig is. Ik heb altijd haast omdat ik het Journaal op de t.v. wil zien. Daar zit wel wat in, zij het dat ik me er al een tijdje geleden bij heb neergelegd dat ik het Journaal niet meer haal. Mijn richttijd is nu half 9. Maar ik word inderdaad wel eens ongeduldig als ik het gevoel heb dat ik aan een negatieve stemming niets kan veranderen. Voor het slapen gaan of voor het naar school gaan.
