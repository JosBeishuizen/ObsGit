# 0113 vrijdag 13 januari 1995
Het is nu 08:20. Op slinkende batterijen nog even een levensteken. Het wereldnieuws blijft hetzelfde. De toestand in Tsjetsjenië begint op die van Joegoslavië te lijken. In Nederland enige commotie over het koloniale verleden. H.M. gaat op 18 augustus naar Indonesië, een dag na wat de Indonesiërs zelf als hun Onafhankelijkheidsdag vieren, 17 augustus 1945. Dat is dus 50 jaar geleden. N.a.v. het bezoek van Poncke Princen, een Nederlander die tijdens de politionele acties deserteerde en voor de Indonesiërs ging werken, is de vraag opgeworpen of we ons handelen in die tijd niet moeten herwaarderen. Batterijen zijn bijna op. Woensdag een stevige migraine-aanval. Vandaag hopelijk weer normaal. Proberen er een goed georganiseerde dag van te maken. Morgen naar Egmond?