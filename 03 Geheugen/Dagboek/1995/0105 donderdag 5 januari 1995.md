# 0105 donderdag 5 januari 1995
Het is nu 6:39. Gisteren een heel goede dag gehad. Vandaag EARLI voorstel de deur uit. Een flink stuk opschieten met het VSE verhaal. Is er nog nieuws? Even Teletekst raadplegen (binnenkort op de computer?!): In de V.S. is een door de Republikeinen overheerst Congres aangetreden. Eerste stap: wetsvoorstel ter eenzijdige opheffing van het wapenembargo tegen Bosnië. Clinton zal, net als Truman in 1948, heel vaak van zijn veto-recht gebruik moeten gaan maken. Sneeuwstormen in Italië. Problemen tussen de Israeli’s en de Palestijnen over een nederzetting op de westelijke Jordaanoever.

Thuis: Kerstvakantie. Bezoek van Jozien en de kinderen. Nu eerst de planning. Daarna nog even een stukje Underwood & Underwood. Weinig klungeldingen vandaag.

Het is nu 9:21. Helaas een stukje dagboek kwijt geraakt over uitgerangeerde IBM-managers die met een gouden handdruk tot 1 miljoen gulden zijn vertrokken maar nu zonder werk zitten. Outplacement bureau in Haarlem heeft goede adviezen: Van Ede & Partners. Zit Menno Heemstra daar soms? Wat je in ieder geval moet doen: expertise opbouwen! Hoger onderwijs management. Voor jezelf een management cursus hoger onderwijs management in elkaar zetten! Daar wekelijks een vast aantal uren insteken, net als met de violen van Sara en Cathrien.