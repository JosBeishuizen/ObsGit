# 1127 maandag 27 november 1995
Na een lange periode van afwezigheid weer terug, en nu misschien voor langere tijd. Zateragavond vertelde Ruud Gullitt in een interview met Sonja Barend dat zijn vader ooit tegen hem had gezegd: “Ruud, jongen, als je iets wilt bereiken in het leven, dan moet je zorgen dat je ergens beter in wordt dan anderen.” Een waardevolle uitspraak! Die wil ik proberen op mijzelf toe te passen. Nog een wijsheidje: Geniet van het werken aan goede zaken. Bijvoorbeeld het ontdooien van Anne, of het leren praten van de kinderen over zaken die niet direct tastbaar zijn. Vanavond nog iets opschrijven over het gesprek met Richard. Richard dus. Het is nu 17:40. Aanleiding tot het gesprek was het wijn-incident: zie 6 febr. Na een telefoongesprek waren de verhoudingen verder verslechterd. Nu dan eindelijk een verzoeningsgesprek in Diepenveen. Een paar dingen vielen op. Richard was zeer geëmotioneerd, huilen huilen, omdat hij zich ernstig mishandeld voelde. Hij wist nergens van. Opmerkingen over wijn moeten gemaakt kunnen worden. Net zoals iemand om een biertje vraagt ipv wijn. Anne probeerde uit te leggen dat ze deze opmerking plaatste in kader van gegroeide verhoudingen: Richard als de oudste broer die alles beter weet. Daarop had Richard geen antwoord. Hij kon zich bij deze problemen geen enkele voorstelling maken. Had ook geen duidelijke herinneringen meer aan Vincent. Diens dood heeft geen blijvende indruk op hem gemaakt. Ook de uiteindelijke verzoening ging met veel gehuil gepaard. Richard stelde dat hij in principe er  niet van houdt om over problemen te praten. Problemen lost hij op onder de douche. Het gesprek beschouwt hij als een spiritueel spel van argumenteren en debatteren. Problemen zijn er om opgelost te worden, niet om oudewijvenpraatjes over op te hangen. Balans: goed dat de kou weer uit de lucht is. Teleurstellend om te zien hoe gering de gemeenschappelijke interessen zijn.