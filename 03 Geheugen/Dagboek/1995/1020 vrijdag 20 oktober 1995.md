# 1020 vrijdag 20 oktober 1995
Toch maar weer de draad van het computerdagboek opgepakt. Gaat toch regelmatiger dan  in Gerry’s boekje schrijven. Misschien maar gewoon een beetje door elkaar gebruiken. Het is toch niet bedoeld om door anderen gelezen te worden. Weekend in Egmond, laatste weekend van de herfstvakantie. Maandag gaat het water er af. Cathrien, Sara en Berend zijn sinds het vorige verhaaltje stukken groter geworden. Vanmiddag het idee opgevat, naar aanleiding van enthousiaste verhalen van ex-student Pieter Jongbloed, om als de kinderen op de middelbare school zitten een zomervakantie naar Indonesië te gaan. Misschien via Internet contacten leggen met Universiteit aldaar. Vanavond nog even lekker ontspannen een stukje Maigret lezen. Morgen om 6 uur op om aan artikel te werken. Om 8 uur hardlopen, als het weer meewerkt. Ik haal op ‘t ogenblik vanuit het huisje het kruispunt bij Egmond binnen en weer terug. Kijken of dat morgenvroeg ook nog lukt.