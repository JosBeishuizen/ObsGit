# 0331 vrijdag 31 maart 1995
Uiteindelijk, na één gesprek, afgewezen bij IDO/VU. Dit betekent het einde van de samenwerking. Argument: te weinig ervaring met vakdidactisch onderzoek. Vermoedelijk hebben ze gewoon iemand anders. Ik blijf het heel teleurstellend vinden dat ze mij aan de race hebben laten meedoen, ondanks het feit dat ze mijn werk en expertise goed kenden. Mijn idee dat het met vakdidactici goed samenwerken is, blijkt dus een zeepbel te zijn geweest. Dat geldt overigens niet voor Fred Brinkman, Joop van der Schee en Carolien Schouten. Wel voor iemand als Van Westrhenen, die de meest baarlijke onzin over cognitieve psychologie verkoopt en vervolgens vaststelt dat  ik te weinig van zijn vak afweet. Enfin, het bespaart me weer een moeizame en vernederende onderzoeksvisitatie waaraan de lerarenopleidingen volgend jaar onderworpen worden. Ik wens ze bij de VU veel sterkte, zeker nu Hans van Helden ook nog weggaat. 

Ik moet me opnieuw op korte termijn met mijn onderzoek bezig houden. Een soort functioneringsgesprek met mezelf. 

Ben op het moment zeer enthousiast bezig  met een cursus studievaardigheden voor eerstejaars. Loopt tot nog toe gesmeerd. Moet nu even beslissen hoe we de toetsing van de inhoudelijke tentamenvoorbereiding controleren. Kan dat ook met de studenten zelf bespreken. Kunnen we een moment vinden waarop ieder nog een keer getest kan worden. Twee metingen om de voortgang te bepalen waren essentieel. Kan de zaak geautomatiseerd worden? Wat ik kan doen is net als Maurice van Werkhooven, nog een apart toetsmoment bepalen waarop we een reeks van 120 vragen afwerken, in snel tempo. Via een beeldscherm. In een klasje. Twee van die momenten, bijvoorbeeld op maandag en op vrijdag. Vrijdag kan niet: LDS. Donderdagavond, met eten tussendoor. Hoe pakken we dit aan: Vragen op papier. Antwoorden op schrapkaart. Vragen mee naar  huis. Goede antwoorden na afloop uitgedeeld. Gewoon een tentamensituatie dus. Maandagmiddag idem. Eventueel leg ik de antwoorden op een stapel klaar. Kunnen ze de zaak zelf afwerken. Dus: maandagmiddag hoofdstuk 10, 11, 12 en 15. Donderdag alle hoofdstukken.

Wat gaan we vandaag doen:

Toets verwerken bespreken
Toets memoriseren maken: uit nieuw hoofdstuk een bladzijde of vijf bestuderen. Hele trits afwerken. 
Memoriseren uitleggen
Memoriseren voordoen
Memoriseren zelf doen