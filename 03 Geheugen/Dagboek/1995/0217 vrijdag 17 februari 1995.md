# 0217 vrijdag 17 februari 1995
Een dagje in Egmond, op de verjaardag van Janny, Marjolijn en het huisje (in 1992 begon de bouw op maandag 17 februari. Erg winderig, meer droog dan nat, en nog steeds een geweldige wateroverlast. Ik zal met Ton een oplossing voor het probleem moeten zien te vinden. Sloten graven o.i.d. Of wachten tot het voorjaar? De pomp werkt nu keurig! Dat probleem is opgelost. Nu de kist maken.
Gisteravond met Kees gegeten: echt een genoegen. Met Kees kan ik toch wel het beste van iedereen praten. Over geloof, de kinderen, geld verdienen, de muziekschool, advocaten en notarissen.

*Sara*
Sara was gisteravond verschrikkelijk negatief. Het leukste is dood zijn en meer van dat soort opmerkingen. Iedereen was boos op haar, inclusief meester Pieter. Geen nadere specificaties. Anne vraagt vanochtend op school na wat er aan de hand is. 

*Cathrien*
Cathrien leert de topografie van Nederland. Gister was Drente aan de beurt. Thuis oefenen, wat na eenmaal een oversight (Groningen) niet meer wordt vergeten. Alles goed op de toets. We hebben bij Huub Kaak voor 200 gulden aan boeken overgenomen. Cathrien kan voorlopig weer even vooruit. 
Van Julia moet Cathrien eigenlijk een uur per dag studeren. We proberen het te realiseren. Ze studeert wel meer zelf, boven op de studeerkamer. Dat is een hele vooruitgang. We zijn begonnen aan het dubbelconcert van Bach. Geen geringe opgave!

*Berend*
Berend heeft hoge noren! Ze zijn hem nog iets te groot, zodat Sara er dit seizoen nog het meeste plezier van kan hebben. Zijn peetoom is hem weer eens ter wille geweest. Het oefenen met de gitaar gaat goed, maar aanmerkingen worden niet op prijs gesteld. Berend heeft wat dat betreft nog wel wat te leren. Naast Vader Jakob probeert hij nu ook Altijd is Kortjakje ziek onder de knie te krijgen.
