# 0516 dinsdag 16 mei 1995
It’s hard to be nice if you don’t feel comfortable. Een reclameleus voor een bepaald merk spijkerbroeken. Voel me op dit moment niet bepaald comfortable. Kan ook niet (zie boven). Heeft geen zin om erop te gaan wachten. Wat wel belangrijk is: streven naar zinvolle momenten in je leven. Gisterochtend heb ik bewust de trein laten lopen om Sara nog een kus en een knuffel te geven. Nu luister ik naar een bandje van de onvergetelijke muziek van Tallis en White. Dat soort momenten zijn onmisbaar. De woestijn moet niet alom tegenwoordig zijn. Ook belangrijk om steeds weer rechtop te gaan staan. Rechtop, de vijand met open oog tegemoet treden. Niet klagen of versagen.