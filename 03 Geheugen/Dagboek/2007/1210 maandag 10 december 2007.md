# 1210 maandag 10 december 2007
Morgen mag ik stoppen met de ethambutol en de pyrazinamide, hoera! Ik begin weer veel meer energie te krijgen, wat natuurlijk erg goed voelt. Tot nu hebben de pillen niet veel ongemak opgeleverd, afgezien van het frequente plassen en de onduidelijk rugpijn 's ochtends bij het opstaan. We zagen in het weekend oude filmpjes die op dvd zijn gezet, allemaal van de fam. van Remmen. Wat zagen we er jeugdig en jolig uit! Zijn we wel een beetje kwijt geraakt. Proberen om die vrolijkheid weer een beetje terug te krijgen. Het is heerlijk om weer halve dagen te kunnen werken. Helaas heeft Anne nu de griep te pakken, hopelijk is het geen tbc! Afgelopen zaterdagavond een heel gezellige Sinterklaas, voor het eerst met Lennart er bij. Veel cadeautjes, veel gedichten. Voor het eerst had ik het gevoel dat de jeugd het initiatief in handen had en dat wij er echt als ouwelui bij zaten. Eigenlijk heel positief!