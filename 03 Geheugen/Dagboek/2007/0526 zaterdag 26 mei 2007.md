# 0526 zaterdag 26 mei 2007
Het was deze week heerlijk weer. Echt zomers, alle bomen in het blad. Anne Carien is gisteren naar Deventer geweest. Er moest een lastige beslissing worden genomen. In verband met de tumor op pa's stemband gaat het om de vraag welke therapie nu moet worden gekozen. Niets doen is geen optie, opnieuw een laser behandeling lijkt ook geen goede keuze. Eigenlijk is er maar één mogelijkheid: bestralen gedurende zeven weken elke dag. Pa is er uiteindelijk mee akkoord gegaan, maar het is wel duidelijk dat de behandeling gestopt wordt zodra pa het niet meer aankan. Er moeten nu eerst nog enkele voorbereidingen worden getroffen. Waarschijnlijk kan de behandeling starten half juni. Sara is deze week teruggekeerd uit Boedapest waar ze een leuk lang weekend met Cyclades heeft doorgebracht. Sara wordt volgend jaar ab-actis van het bestuur van Cyclades. Cathrien zit nog steeds in Sint Petersburg. Ze genieten daar van het mooie weer en de stad. Op Tweede Pinksterdag komen ze met z'n allen weer terug. Met Berend gaat alles zijn gangetje. Deze week moest hij een interview toets maken. Anne Carien is druk bezig met het uitvoeren van metingen bij polio patiënten.

Ik zie dat je ook gewoon in een bestaande applicatie tekst kunt invoegen.  Je hoeft dus niet per se het Dragon Notepad te gebruiken