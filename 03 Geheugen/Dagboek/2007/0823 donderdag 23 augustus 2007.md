# 0823 donderdag 23 augustus 2007
![[Pasted image 20241022173744.png]]
Wat zijn mijn meest kenmerkende eigenschappen: (1) luiheid (zie het feit dat ik nooit kook); (2) vadsigheid (zie mijn gebrek aan lichaamsbeweging en mijn lijf dat steeds verder uitdijt);  (3) zelfbeklag en gebrek aan moed (zie mijn laffe houding tijdens de maaltijd en mijn geweeklaag over gebrek aan veiligheid). Eigenlijk is mijn leven helemaal niet waard om geleefd te worden. En zijn vrome gedachten over God ook alleen maar doekjes voor het bloeden. Gelukkig is die sentimentele brief aan Tertius nooit op de bus gekomen. Hij zou het verhaal als kwetsend hebben ervaren. Het enige wat je zou kunnen redden is het afzweren van egocentrisme en het uitsluitend je richten op de ander. Maar ik vrees dat ik daarvoor lang niet sterk genoeg ben.

Toch nog even terwijl de regen neergutst. Ik wil geen emoties meer, helemaal geen emoties meer. Gewoon mezelf een soort cognitieve antidepressiva toedienen. Over alles een vlakke grauwsluier. Gezicht zo onbewogen mogelijk. Niet lachen, niet boos worden, gewoon niet reageren. Een beetje mild proberen te zijn, niet de omgeving, zeker niet AC, de dupe laten worden.