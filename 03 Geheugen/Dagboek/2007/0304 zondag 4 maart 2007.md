# 0304 zondag 4 maart 2007
Lieve allemaal,

Even een berichtje uit het Damu hotel in Addis kamer 305, tel.+0251-11-550-9841. Zondagmiddag, we zijn druk bezig om de gegevens van de interviews uit te werken. Straks even een frisse neus halen in de "Tropical Garden" hier om de hoek, weet nog niet wat dat is. Gistermiddag hebben we geborreld en gegeten bij Mike Cantrell en zijn Filippijnse echtgenote Iuve. Er waren nog twee collega's van CIS/VU die gisteravond weer naar huis gingen. Mike woont op een omheind terrein, een compound, met veel groen, bomen, bungalows. Er lopen daar ook hyena's en jakhalzen rond, maar die schijn je te kunnen voeren, zo mak zijn ze. Gezellig gegeten en op tijd weer thuis want de collega's moesten naar het vliegveld. Het hotel hier is ok, nette kamer en verder alles werkend. Komende week gaan we maandag en dinsdag nog mensen interviewen, dan op woensdag de balans opmaken (midterm review) en de conferentie voorbereiden die op donderdag en vrijdag met zo'n veertig betrokkenen hier in Addis (op het terrein van Mike) plaatsvindt. Zaterdagochtend nog een keer de resultaten bespreken, 's middags nog even de stad in en 's avonds terug. Men is hier wel geschrokken van de ontvoering van de Britten in het Noorden, het zijn mensen van de Britse ambassade en hun gezinnen. Bekend bij de Nederlanders die hier zitten. Ik begreep dat ze intussen wel gespot zijn maar zich in Eritrea bevinden. Hopelijk loopt het met een sisser af.

Wat fijn dat het zo goed gegaan is met Pa, een enorme opluchting. Hopelijk verloopt het herstel verder goed en doen zich geen complicaties.

Alles ok met jullie? Ik ga weer even verder met mijn interviews.

Liefs en dikke kus voor allen, Jos 