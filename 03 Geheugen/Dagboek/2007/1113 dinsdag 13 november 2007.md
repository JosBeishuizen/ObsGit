# 1113 dinsdag 13 november 2007
Toch wel opgelucht na het bezoek aan dr. Boonstra. Leverfuncties allemaal ok. Boonstra wilde me eigenlijk nog een maand thuis houden. Heeft een collega in het Beatrixoord geraadpleegd en gaf uiteindelijk toestemming PSA waarde 5.6. Moet misschien een biopt genomen worden, vermoedelijk eerst een scan. Eerst maar eens bespreken met dokter Janovitz. Volgende week weer aan de slag. Ik merkte in de wachtkamer, toen ik al dat personeel al weer zo fris zag rondrennen, opeens wat ik op het moment echt het meeste mis: adrenaline, de kick van het werken. Eigenlijk vond ik dat een heel bevrijdende gedachte. Dat ik daar kennelijk plezier in heb. Ik weet zeker dat ik mij psychisch stukken beter voel als ik weer in de running ben. Wat ik wel moet leren is om de rust daarnaast ook goed te organiseren. Streven naar een evenwichtige afwisseling. Maar er ook voor zorgen dat de adrenaline op peil voor ik aan de slag ga en uit het bed spring. OK. Meindert is gisteravond opnieuw geopereerd, stukje weggenomen uit de dunne darm. Gelukkig is hij goed uit de narcose gekomen, ligt al weer op de afdeling.  Mag misschien zaterdag weer terug naar het revalidatieoord, als Mieke daarmee akkoord gaat. Vanavond naar Freek de Jonge, ik heb er zin in.