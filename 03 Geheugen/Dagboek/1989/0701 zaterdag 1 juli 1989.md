# 0701 zaterdag 1 juli 1989
Als je, tegen je eigen intenties in, een tijdje niet schrijft op deze kaartjes, dan ontstat er een zekere drempel om er weer mee door te gaan. Bij deze dan.

Vier weken vakantie lopen op hun eind.    Drie geslaagde en zonnige weken in Retranchement. Intensief met de kinderen opgetrokken. Het dagprogramma (Berends slaapje van 9.00 - 10.00, algemene siësta van 1 tot 3, avondeten rond ½6) beperkte de mogelijkheden tot lange uitstapjes. Toch een flink aantal leuke activiteiten ondernomen: elke ochtend fietstochtje met Cathrien, om de andere dag rondje hardlopen, verder:  Brugge (koetsje, bootjes), vogelpark Zwin, Siska (speeltuin), Knokke (ijs), strand, fietsen naar Damme. Cathrien heeft aardig leren fietsen. Sara vierde op 10 juni haar 2e verjaardag, Berend leerde kruipen en staan in de box. 's Avonds lekker gelezen, o.a. Het Zware Zand van Rybakov, helaas te weinig geschreven. Het intensieve programma met de kinderen bracht het werk meteen ver op de achtergrond. Geen vakantieziekte! Nog steeds wel moeite met de discipline maar proberen vol te houden met de nodige strengheid, humor en liefde. Van alle drie te weinig in huis. Laatste week in R, was Gerrie er. Gaf een beetje lucht. We konden daardoor nog een keer gaan eten in Damme. Deze week moeder op bezoek gehad. Woensdag C.'s eerste partijtje. John Schulte erg ziek in AVL.