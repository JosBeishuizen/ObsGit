# 0103 dinsdag 3 januari 1989
Goede voornemens voor dit jaar. Algemeen: meer lezen en schrijven. Meer werken vanuit zelfgekozen prioriteiten. Meer geduld. Meer relativeren. Wat het werk betreft: meerlezen en schrijven. Werkindeling: vastere indelingen: maandag en di-ochtend: PWN, di-middag: sectie, wo: lezen en schrijven, do: onderwijs, vrij: Rekenproject. Moeilijk te realiseren. Leen de Leeuw waarschuwde gisteravond voor overspanning. Dit soort planningen zouden daartegen kunnen helpen. Even nagaan wat de voornemens voor '88 waren:

* opruimen: lukt op 't ogenblik goed!
* plannen: idem!
* langzaam handelen: moeilijk te zeggen.
* schrijven: nog steeds moeilijk.
* het doel: nog steeds van belang, zie boven over zelf prioriteiten stellen.
* **werk delegeren**: probeer ik nu 's avonds voor te bereiden.
* **ps. 73**: nog steeds moeilijk, zie "lezen" hierboven.
​
Nog even de kinderen: Cathrien: vanmiddag voor 't eerst met haar naar 't Concertgebouw geweest. Ze zat vrij ademloos te kijken naar Isabella van Keulen die viool speelde. 'k Hoop dat het haar geïnspireerd heeft. Zondag komt Wenneke Savenije voor het eerst vioolles geven. C. is voortduren grapjes aan het maken, dansen en springen. Zeer uitgelaten vanwege logeren van Annemarie. Als ze iets niet mag begint ze soms wat aanstellerig: "Ik ben een beetje verdrietig ...".