# 0210 vrijdag 10 februari 1989
Twee mooie uitspraken in de krant. Leonardo da Vinci: ongeduld is de moeder van de stompzinnigheid. Over Da Vinci: hij was misschien geniaal, maar hij was geen theoreticus. Hij verzamelde voorbeelden en bekommerde zich niet om het verband ertussen. Lijkt dit op Sacks en Luria? Zie Dijksterhuis: de mechanisering van het wereldbeeld. Nog een mooie van Rutherford: all science is either physics or stamp collecting. Mooier kan het niet! Als je er tenminste vanuit gaat dat \psi per se geen fysica is. Dan liever postzegels verzamelen. 
â€‹
Dag verprutst. Gebrek aan planning, aan wilskracht, aan strengheid en aan hardheid. Ik moet echt leren om harder te worden tegen mezelf en de omgeving. Alleen wanneer ik vanuit een zekere hardheid opereer ervaar ik enige zekerheid. Geldt ook voor relatie met kinderen. Slapheid brengt gebrek aan respect (= liefde) voort. Ledigheid is het oorkussen van de duivel. Waarom maak ik me dit soort inzichten niet eigen?? Waarom steeds weer struikelen en ieder en jezelf tot last zijn??