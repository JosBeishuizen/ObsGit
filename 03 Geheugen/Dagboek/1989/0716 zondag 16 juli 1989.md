# 0716 zondag 16 juli 1989
Alle verdedigingsmechanismen storten voortdurend als kaartenhuizen in elkaar. Voortdurend gevoel van onmacht en falen. Is er fysiek iets mis?? Steeds kleine irritaties met AC. Ongeduldig tegenover de kinderen. Het wordt tijd voor een nieuwe verdedigingslinie. Het programma van afgelopen donderdag was te hoog gegrepen. Van belang is: ontspannen, blijven praten (niet in jezelf opgesloten raken), alle aspiraties tijdelijk opgeven, behalve misschien artikel over dissertatieonderzoek. Geen dingen doen die afbreuk doen aan je identiteit. Periode tussen slapen en waken niet te lang laten duren en vullen met vast programma: planning van wat er te doen is in eerste uur en rest van de dag. Alle angst van je af proberen te zetten. Is Gods nabijheid een steun? Wat betekenen de zinnen "Ver weg van U is het geen leven. U ontrouw zijn is niemand zijn. Bij U, mijn hoogste goed, mijn God, bij U ben ik geborgen"? Dat moet toch een tegenwicht vormen. Hoe dan ook, rationeel of niet. Ik ga ervan uit! En toch, en toch, en toch...