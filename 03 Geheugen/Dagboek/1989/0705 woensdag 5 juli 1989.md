# 0705 woensdag 5 juli 1989
Drie dagen gewerkt, al weer aardig bekaf. Moeilijk om systematisch aanpak te handhaven. Grootste verstoring: computer! Wonderlijk zoals dat apparaat z'n positieve en negatieve kanten blijft houden. Een zegen en een vloek zouden we vroeger zeggen. De zegen:  (1) hulp bij college (ga vanavond artikel over SOAR dat prima in te passen is in Inl  Ψ en Inl.   Cogn. Ψ opschrijven;  morgen invoeren en met keywords in collegedictaat zetten!); (2) administratie-hulp; (3) e-mail en news;  (4) tekstverwerking; (5) tentamen. De vloek: je gaat dingen doen die je ook door secretariaat zou kunnen laten doen.   Je laat je op de een of andere manier meeslepen door het apparaat:  het beeldscherm? Het "interactieve"? Ik ben er nog steeds niet achter. Opmerkelijk: Newell's idee dat alle cognitieve activiteit op te vatten is als probleemoplossen. Ik heb na m'n afstuderen een lang stuk geschreven waarin ik precies hetzelfde beweerde! Blijven lezen, blijven schrijven! Dat is het geheim van een wetenschappelijke carrière.  Opmerkelijk: Sartres crisis tussen z'n 30e en 40e.   Manuscripten achter elkaar geweigerd door uitgevers. Verliefd, begoocheld door 18-jarige student van De Beauvoir. Hoe bekend allemaal. Als politicus bent moet je volgens mij plezier scheppen in acteren.   Geldt ook voor college geven. Geldt in het algemeen? Ook bij wijze van defensiemechanisme. John S.  viel maandag mee. Uur gepraat. Wel mager en smal. 