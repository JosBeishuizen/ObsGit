# 0131 dinsdag 31 januari 1989
HM 51. De twee oorlogsmisdadigers Fischer en Aus der FÃ¼nten vrijgelaten uit de gevangenis van Breda. Alleen van de Broek (min. BZ) gaat naar begrafenis Hirohito in Japan. Nog meer nieuws? Cathrien heeft de waterpokken gehad. Wij wachten met spanning op de gevolgen rond a.s. weekend of wat later. Aanleiding om Cathrien zover te brengen de nachtluier af te schaffen: pukkels op de billen gaan niet over als je luier draagt (tip van Annet!). Twee nachten droog. Sara blijft intussen imiteren. Vanochtend zei ze: "vedoi". Ik hoor er duidelijk "verdorie" in. Sara eet als de beste. Het "hapje nemen" ligt haar in de mond bestorven. Ze wordt steeds vrolijker, kan redelijk goed de trap opklimmen en onder geleide de trap afkomen. Ze krijgt een steeds groter hoofd. Berend begint "tatata" te zeggen. Hij is vaak erg rustig maar kan het enorm op z'n heupen krijgen als hij in bed wordt gelegd. Trappelen met zijn voetjes, kraaien, met z'n popje ravotten. Hij begint ook wat duidelijker te laten merken als iets hem niet zint. Reageert positief op bekende gezichten, gereserveerd op onbekende. Moest laatst enorm schateren toen Cathrien een doekje over zijn voeten legde en het eraf trok al zeggend: "Waar zijn Berends voetjes nou?". Sara stopt voor het slapen gaan glunderend Poppejans onder de dekens en vraagt: "Popje nou?". Als je dan de deken wegtrekt schatert ze het uit. Een olijke deugniet. Morgen verder over Sacks en werk.