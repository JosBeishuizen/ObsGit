# 0928 donderdag 28 september 1989
De techniek staat voor niets! Luister op 't ogenblik naar Glenn Gould's Goldberg variaties op CD via de CDRom disk drive van de Mac! ('s ochtends 8.40)

Enkele opmerkingen van Sara en Cathrien:
Cathrien (in discussie over het feit dat je nagels dood zijn): Waarom is je vel niet dood? Ik weet het al! Omdat je hoofd er aan vast zit!

Sara in bed voor het slapen gaan: Ik ben bang voor de jager! Cathrien roept vanuit haar bed: Maar de Here God is toch altijd bij je Saar!

Gisteravond naar de sauna geweest. Zeer ontspannend in deze hectische maand. Merk dat de combinatie van strengheid jegens mezelf en gevoel voor relativiteit essentieel zijn om het schip op koers te houden. Ben redelijk snel over twee tegenvallers heengekomen: sollicitatie in Leiden, niet eens voor gesprek uitgeodigd door onvoldoende publicaties!, en subsidieaanvraag: eerst een 5, nu toch een 6. Plannen maken om onderzoek zelf uit te gaan voeren met student. Per week twee dagdelen L&S: Lezen en Schrijven, uitsluitend ten behoeve van de eigen loopbaan!