# 0115 zaterdag 15 januari 1989
22.30 week gepland. Zoeken naar interne houding die basis geeft, "identiteit" wat mij betreft. Heb me wel eens afgevraagd in hoeverre sterke fysieke activiteit leidt tot sterker lichaamsbesef ➤ sterker identiteitsbesef. Als dit waar is zou ik meer aan lichaamsbeweging moeten doen. Houding: ernst, "who said it would be fun", woestijngevoel, liefde, je verantwoordelijk weten, verantwoordelijkheidsbesef. Dit zijn volgens mij bruikbare ingrdiënten.

Moeder was vanavond redelijk van haar stuk over Harry's beslissing om de opleiding tot humanistisch vormingswerker te gaan volgen. In de Christelijke Encyclopedie opgezocht wat humanisme inhoudt. 't Goede moet uit de mens zelf komen, etc. "Gelukkig dat Vader dit niet meer hoefde mee te maken." Harry natuurlijk: "Als Vader nog geleefd had zou ik dit niet gedurfd hebben." Ik kan zo'n opmerking echt niet serieus nemen. Moeder zit er weer mee.

Saar weer de oude. Toch een week nodig gehad om met veel slapen bij te komen van de koortsaanval.

Vandaag volgens plan Sacks' "Een been om op te staan" uitgelezen. Twee thema's: (1) lichaam - ziel (voor mij 't rijkste hieraan op te hangen: ψ, filosofie, praxis). (2) rationalisme-empirisme. Vind ik wel duidelijke gesteld maar niet overtuigend opgelost. Zijn Kantiaanse a priori's (zie ook Meijsing) het antwoord op de problemen?

Vanochtend in de kinderbijbel "Woord voor Woord" een uitleg van de verzoeking in de woestijn Hij kiest voor een ander soort leiderschap. Breng dit eens in verband met Perebooms verhalen over modern management: goed kunnen luisteren, goede ideeën signaleren en de ruimte geven, eerder dan de "baas" spelen. Fascineert me i.v.m. stijl van Sanders en beeld dat ik van Vaders leiderschap heb.

Programma van Cathrien voor het slapen gaan: "Papa, wil je even..."
* schoon water in flesje doen,
* vertellen van de mooie dag,
* speentje nat maken,
* goed instoppen,
* verhaaltje dat net is voorgelezen nog een keer navertellen.

Dit in C's schrift schrijven. Woensdagavond/dinsdag?