# 0710 vrijdag 10 juli 1998
21:44 	In Ducey aan het eind van de eerste vakantiedag. Cathrien, Sara en Berend gaan om beurten in bad in hun kamer. Anne duikt er bij ons in. Ik zit voor het open raam van onze kamer, rook een sigaartje en schrijf een stukje in dit dagboek. Vanochtend om omstreeks 10 over 5 vertrokken. Tegen half 9 bij de Franse grens. Zonder oponthoud doorgereden. Om 16:00 uur arriveerden we hier, na ongeveer 780 kilometer. Cathrien is erg weg van het Normandische landschap. Ze zal hopelijk Bretagne evenzeer waarderen. Het lijkt inderdaad op Engeland  Het hotel is een Logis de France onderkomen. Heel proper en verzorgd. De keuken prima. De eetzaal vanavond een tikje steriel maar prima gerechten. Strenge mevrouw, geen charmante dames in de bediening.

De vakantie loopt al meteen anders dan vorig jaar. Sara is veel toegankelijker en dus veel gezelliger. Met Berend heb ik in het caf√© al drie potjes getafelvoetbald. We gaan vast regelmatig toepen. Cathrien stelt zich heel erg in op een ideale vakantie, en draagt daar zeer actief aan bij. We hebben een koffer boeken bij ons. 
