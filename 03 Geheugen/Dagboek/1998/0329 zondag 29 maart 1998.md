# 0329 zondag 29 maart 1998
14:18	In Egmond, in de zon. Eerste echte lentedag, 18 graden. Anne snoeit de tuin, Berend jumpt en dunkt, Sara helpt Cathrien bij het intypen van een spreekbeurt over Jeanne d'Arc. Ik heb zojuist een rondje hard gelopen (dr. Vogel's orders, twee keer per weekend) en schrijf nu even in dit dagboek mijn brave gedachten op. Op zoek naar de waarheid. Gisteravond leesclub in Zwolle. Inge was er niet. Haar hond heeft een peesblessure bij een van de achterpoten en moet rust houden. Bovendien zit ze moeilijk op haar werk. Functie opgeheven. Dirk had een paar glaasjes te veel op. Wij reden mee met Joan en Dik. Dik wordt nu twee maal per week gedialyseerd. Hij moet flink wat krachten verzamelen om goed voorbereid te zijn voor de niertransplantatie die hij deze zomer zal ondergaan, als alles goed gaat. Wim heeft op zijn werk net een reorganisatie achter de rug. Hij krijgt in zijn nieuwe functie weer meer met patiënten te maken. Wat hij graag wilde. Laura is één jaar geworden. Djoeke en Elzemien waren van de partij. Dirk was er niet vanwege een vakantiereis in Rusland.  Zo gaan de jaren voorbij.