# 0921 maandag 21 september 1998
08:59 In sombere stemming naar Leiden. Feest gisteravod bij Mies van der Velde had niet de goede vibraties. Geen ruimte om daarover met Anne te praten.

17:55 Op weg naar huis. Nog twee creatieve taken voor de boeg: de scriptie van Evelien Barnas en de scriptie van Gerda Barendse. Dan hebben we nog de zaak van het cum van Marianne Peters. Ik heb haar lijst niet gezien. Maar ik vind niet dat ze bewezen heeft zelfstandig wetenschappelijk onderzoek te kunnen verrichten. Ik adviseer dus negatief. Op zijn minst zou Wim de scriptie moeten bekijken. Ik denk niet dat ik die nog bezit. Ik zal Wim vanavond bellen. Terug naar de grond van de zaak. Een half uurtje schrijven over jezelf zou heel heilzaam zijn. Hoe zou het thuis zijn met Sara en Cathrien? Sara ging vanochtend met hoofdpijn en een keel van schuurpapier naar school. 

Even wat anders. Vrijdag besprak ik met Anne de hele Clinton affaire. Mijn punt is dat Clinton wellicht een verhoogde sexuele behoefte voelde en daarvoor een uitlaatklep zocht. Niet goed natuurlijk maar wel te begrijpen. Anne kon daar niet inkomen. Je moet zoiets toch eerst in je relatie aan de orde stellen, vindt zij. Van enig gedoogbeleid kan volgens haar geen sprake zijn. Ik vind dat wel een hard standpunt. Naar mijn idee is ook in onze relatie sprake van een behoorlijke verschil in sexuele behoefte. Ik kan daar maar op één manier uitkomen: Door ervoor te zorgen dat mijn sexuele behoeften finaal teruglopen. Door elke gedachte in die richting zonder mededogen de kop in te drukken. Dat klinkt heel streng voor mijzelf en dat is het ook. Ik zoek naar een manier om dezelfde strengheid voor mijzelf te creëren die mijn vader voor zichzelf had. Alleen op die manier lukt het. Nu eerst de planning voor vanavond.
