# 0316 maandag 16 maart 1998
Eerste door Psion georganiseerde dag. Vijf grote klussen uitgevoerd. Voorwaar een goede score. En geen al te opgejaagd gevoel. Proberen om half 11 af te nokken. Nog even een half uur genieten van de Johannes en van "In Babylon" van Marcel MÃ¶ring. Vanochtend reciteerde een student op college twee gedichten, uit het hoofd: Het Einde van Slauerhoff en De Koe van K. Schippers. Een bijzondere bijdrage. 

J. Slauerhoff

Het Einde

Vroeger toen 'k woonde diep in 't land,
Vrat mij onstilbaar wee;
Zoals een gier de lever, want
Ik wist: geen streek geeft mij bestand,
En 'k zocht het ver op zee.

Maar nu ik ver gevaren heb
En lag op de oceaan alleen,
Waar zelfs Da Cunha en Sint-Heleen
Niet breken door de kimmen heen,
Voel ik het trekken als een eb.

Naar 't verre, vaste, bruine land ...
Nu weet ik: nergens vind ik vree,
Op aarde niet en niet op zee,
Pas aan die laatste smalle ree
Van hout in zand.