# 0824 maandag 24 augustus 1998
06:25 	Klaar voor de nieuwe week. Dichtbij jezelf blijven. Niet teveel lachen. Beslissingen durven nemen en doorzetten. Werk voor anderen en voor jezelf structureren. Ik ben er weer klaar voor. Het weekend in Egmond was goed. Veel gewandeld. Zaterdag met Herman Holtmaat en Martien Diemer. De kinderen gaan vandaag weer naar school. Ik probeer met Sara voor het slapen gaan net zolang te praten tot ze in ieder geval twee maal heeft gegeeuwd. Ik heb het gevoel dat ze dan een beetje meer ontspannen wordt. Ze slikt nu Avena sativa, op advies van dr Vogel. Berends partijtje uitgesteld tot 12 september.