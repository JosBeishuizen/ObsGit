# 0819 woensdag 19 augustus 1998
Gisteravond op advies van dr. Vogel voor het slapen gaan een koude douche genomen. Is goed bevallen. Bevordert volgens Vogel dat het vele bloed in je hoofd (oorzaak van slapeloosheid) weer naar je lichaam stroomt. Klinkt een beetje als Koot & Bie, maar zo'n koude douche geeft wel een goed gevoel. Met Gemma Engels over de problemen van Sara gesproken, met name haar slapeloosheid van de laatste twee maanden. Gemma benadrukte dat we tijd moeten steken in het praten met Sara over haar angsten. Haar ook dingen laten opschrijven. Gisteravond heb ik een tijdje met Sara gepraat. Ze was redelijk spraakzaam en vertelde over het bezoek (samen met Cathrien, Lotje, Sophie en Tom, Geert en Richard) aan het Land van Ooit. Gaapte wel regelmatig tijdens het praten. Om 23:00 uur sliep ze.  