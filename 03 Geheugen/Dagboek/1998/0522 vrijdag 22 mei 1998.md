# 0522 vrijdag 22 mei 1998
De dood lijkt opeens dichtbij. Janny en Jan maakten van nabij het plotselinge overlijden van hun vriendin Yvonne Kappers mee, 46 jaar oud. Overdag met haar man Fred gewinkeld, spullen uitgezocht voor een nieuwe keuken. 's Middags even op bed gaan liggen vanwege pijn op de borst. Fred gaat naar Jan van Walsum voor een vergadering met Jan van het herendispuut. Op het moment dat hij aanbelt gaat de telefoon: Yvonne vraagt met hese stem of Fred onmiddellijk kan thuiskomen omdat ze zich niet goed voelt. Thuisgekomen vindt Fred haar dood, de telefoonhoorn nog in de hand. In de krant lees ik de Leen Streefland aan kanker is overleden. Sandra was woensdag opeens in paniek: haar moeder blijkt borstkanker te hebben. Dit zou allemaal niet waar moeten zijn. Moeder maakte gisteren een broze indruk. Maar ze geeft de strijd nog niet op. Maakte ze zich zorgen over de huisvesting van Jan Willem & Titia, van augustus tot oktober hier op bezoek komen. Ik ga nu proberen de zaak voor ze te regelen. Misschien weet Pa van Remmen zondag nog iets. 

Woensdagavond fietste ik betrekkelijk uitgeput van het station naar huis. Vroeg me toen af wat mij moe maakt. Dat is niet de fysieke maar de mentale inspanning. Ik probeer nu mentale inspanning bewust te sturen. En ik moet zeggen: Vanaf dat moment voel ik me veel meer ontspannen. 

Ik ga nu de resultatenrubiek van Glerry nog even goed nalezen en op de post doen, en vervolgens aan het schilderen. Proberen de achterkant gedaan te krijgen.