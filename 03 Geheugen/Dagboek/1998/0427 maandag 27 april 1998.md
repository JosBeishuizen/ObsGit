# 0427 maandag 27 april 1998
16:20	Op weg naar huis door een regenachtige Haarlemmermeer. Zometeen naar de Rode Hoed om te praten over de Ekklesia. Moet met Frank Garnier een afspraak maken om de jaarstukken van L&L en SSE te bespreken. Vandaag de week goed begonnen met een compliment van Harry Boelens over de sectievergadering van vorige week donderdag en een brief waarin salarisverhoging wordt aangekondigd. 

Wat steeds duidelijker wordt: mooie woorden helpen minder goed dan gedragscontrole. Successieve approximatie. Elke keer als je wilt gaan mijnenvegen in dit dagboek gaan schrijven,

23:32	Vanavond na de vergadering met de ekklesia bij Sipke op bezoek geweest. Hij is na zijn tweede hersenembolie wel een stuk ouder geworden. Hoewel de geest nog ongebroken lijkt wordt zijn lichaam nog wel een steeds grotere ballast. Hij was links helemaal verlamd maar kan nu toch weer staan en schuifelen. Hij zit in een rolstoel met zijn linkerarm in een mitella. Zijn houding is wat verder voorover gebogen. Hij is wel wat onrustig, verlegt voortdurend zijn verlamde arm. Maar verder is de tegenwoordigheid van geest nog goed. Voor Inger is het een zwaar corvee. Ik hoop dat Sipke niet narrig wordt.

Thuisgekomen even een telefoontje met Desir√©e om afspraak voor morgen te maken. Zeer slecht nieuws: Rafael in kritieke toestand in i.c. Leukemie teruggekomen. Moet morgen in Leiden Wijnanda maar even bellen, of Harreveld. Ik kan dinsdagavond wel naar Egmond gaan. Heb toch nog niets afgesproken.
