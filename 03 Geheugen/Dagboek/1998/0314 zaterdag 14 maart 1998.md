# 0314 zaterdag 14 maart 1998
Vanmiddag op bezoek geweest bij Moeder. Ze zei dat ze er vrede mee zou hebben als ze in de slaap zou sterven. Iedereen van de kinderen heeft het goed. Ze bidt elke dag voor alle kinderen en kleinkinderen dat ze in spreken, denken en handelen bij God te rade zullen gaan. Ze vraagt zich af of ze dat voor de kleinkinderen wel zou moeten vragen. Ze gaan immers niet meer naar de kerk? Moeder vertelde dat opa (haar vader) soms erg opvliegend kon zijn. Als bijvoorbeeld een bakplaat met koekjes te lang in de oven had gestaan en de koekjes zwart geblakerd waren. dan kon hij de bakplaat door de bakkerij smijten. Als dan oma ook nog zo iets zei als: "Menneke hoe hÃª je dat noe?", dan was hij helemaal woest.