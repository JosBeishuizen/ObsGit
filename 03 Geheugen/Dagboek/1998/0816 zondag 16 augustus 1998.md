# 0816 zondag 16 augustus 1998
22:38	Ik moet nu stoppen en naar bed gaan. Wat wordt mijn nieuwe boek? Annie Proulx: Scheepsberichten. Ik heb nu wel een mooie planning voor de komende week gemaakt, maar zit nog met mijn lijstje met klussen. Ik probeer morgen om half zeven op te staan om daar nog even aan te kunnen werken. Ik zit nog met een niet afgemaakte klus. Ik moet met Monique Corsten bellen en proberen een nieuwe afspraak te maken. Het lukt gewoon op dit moment niet en ik ga ook niet stressen.

O.K. Wat hadden we ook weer? Warmte, humor en braafheid. Dat zijn de drie woorden die ik de komende week wil vasthouden. 
