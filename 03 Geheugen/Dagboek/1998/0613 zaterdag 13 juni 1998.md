# 0613 zaterdag 13 juni 1998
Terwijl Nederland tegen België speelt tijdens de wereldkampioenschappen voetbal in Frankrijk (0-0) kijk ik even terug op een enerverende week. Donderdag hebben we Raphaël Verduin begraven. Het was natuurlijk heel verdrietig allemaal, dreigende luchten en stromende regen op Zorgvlied. Woorden van vrienden en vriendin, Paul en Desiree. Desiree maakte een broze indruk. Zou haar veerkracht haar weer overeind helpen? Vrijdag en zaterdag slaapfeestje van Sara. Heel rustig en gezellig. 

In Leiden de huisvesting goed geregeld, evenals de opvolging van Loes en de onderwijstaken. Ik ben tevreden over dit eerste halve jaar, als we de onderzoekskwesties goed regelen: de tekst van het gemeenschappelijke programma en de aio-aanvraag.