# 0925 vrijdag 25 september 1998
07:55 Met het lood in de schoenen naar Egmond. Voel me uitermate onzeker over mijn eigen functioneren. Kan niet nee zeggen. Doe niet de dingen die belangrijk zijn maar verdoe mijn tijd aan onzinnige zaken, dikwijls bij wijze van vlucht uit de werkelijkheid. Zet niet 's avonds de spullen klaar voor de volgende dag. Besteed niet voldoende tijd en aandacht aan het gezin. Drink en eet te veel. Geef onvoldoende liefde aan Anne Carien. Besteed onvoldoende aandacht aan mijn medewerkers. Ben niet duidelijk genoeg in mijn aanwijzingen. Houd niet vast aan een eenmaal ingenomen standpunt. Kan me niet goed concentreren, slaap te kort. Zou ik aan een van deze punten iets kunnen veranderen? Volgens mij niet. Dan in vredesnaam maar aanvaarden dat het zo is en overgaan tot de orde van de dag.