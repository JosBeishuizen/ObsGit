# 1201 dinsdag 1 december 1998
07:51. Op weg naar Leiden in een zo waar op tijd rijdende trein. Zou dit de nieuwe lijn zijn, die met ingang van de nieuwe maand is ingezet? Meer genieten, dat was de boodschap van gisteravond. Voor je het weet zit je net als Nico Metaal met een zwak hart. Dan moet je toch op zijn minst enige dankbaarheid kunnen voelen voor elke dag die je hier gegeven is. Ik ben ook absoluut heel erg dankbaar voor Anne, de kinderen, de familie, de vrienden, het werk. Ook dankbaar voor de verantwoordelijkheden die mij zijn toevertrouwd. Als ik meer geniet kan ik anderen ook beter inspireren. Dankbaar ook voor de goede gezondheid die ik tot op heden geniet. Er zijn inderdaad veel redenen om te genieten. Goed, laten we dit gevoel even vasthouden en nu een werkbare planning maken.