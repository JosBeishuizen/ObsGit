# 1002 zondag 2 oktober 2022
Vanochtend een heerlijke wandeling langs de Tiber gemaakt met The Beatitudes van Martynov in ons hoofd. Veel wielrenners en hardlopers, een echte zondagochtend stemming.

![[IMG_20221002_082501.jpg]]![[IMG_20221002_101504 2.jpg]]![[IMG_20221002_104513.jpg]]

Daarna het Tibereiland. In de S. Bartelomeo sinds 1968 een actieve en betrokken parochie met wereldwijd contacten met 60.000 geestverwanten. Misschien kunnen we ons als Ekklesia ook aansluiten!

![[IMG_20221002_112553.jpg]]![[DSC07388.jpg]]

Vervolgens door het ghetto gelopen, enkele schilderachtige straatjes en een plein met een aantal terrassen van koosjere restaurants, toch wel weer indrukwekkend.

Na de lunch met de bus naar huis, voor de siÃ«sta. Daarna hier in de buurt rondgelopen, via de Porto Maggiore en het park op de piazza Vittorio Emanuele II naar de S. Maria Maggiore. Veel armoede in de wijk maar de kerk was schitterend. Een deel van de avondmis bijgewoond. Het ontroerde Anne.

![[IMG_20221002_170522.jpg]]![[IMG_20221002_193524.jpg]]