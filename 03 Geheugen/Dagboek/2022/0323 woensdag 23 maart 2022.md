# 0323 woensdag 23 maart 2022
Gisteren heeft Cathrien haar huisartsenopleiding afgesloten met een bijeenkomst in het Rosarium, samen met 40 andere huisartsen in opleiding. Er waren toespraakjes van de begeleiders in de praktijk en de opleiders in het AMC. Cathriens begeleider Carla sprak in een videoboodschap vanuit Portugal. Het waren hartverwarmende woorden, we hielden het niet droog, inclusief Carla zelf. Het viel op dat Cathrien geprezen werd om haar onderzoekende houding. Carla noemde het feit dat Cathrien een astmaprotocol heeft opgezet voor de praktijk als een waardevolle bijdrage.

Veel reden tot blijdschap en dankbaarheid dat Cathrien haar opleiding zo goed heeft afgerond. Na het recente verdriet over het meisje van drie dat kwam te overlijden heeft Cathrien zichzelf wel de vraag gesteld of het beroep van huisarts wel geschikt was voor haar. Ik vind het van moed getuigen dat ze toch heeft doorgezet. Toch ook een kwestie van herwonnen vertrouwen in zichzelf, waardoor haar patiÃ«nten haar ook bleven vertrouwen. Ze wordt vast een goede huisarts.

Fred en Tineke waren ook van de partij, evenals de kinderen. Mercia had een griepje achter de rug en keek nog wat flauw uit de ogen. Mercia luisterde aandachtig, het grootste deel van de tijd. Franca kon het gebeuren nog niet goed volgen maar was verder heel rustig in de weer met de pop. Al met al een geslaagde happening, ook de lasagne maaltijd erna.

![|415](https://filedn.com/lEFtF675HQD86Dw6hctjb9S/Foto's/Cathrien%20huisarts%201.jpg)     ![|235](https://filedn.com/lEFtF675HQD86Dw6hctjb9S/Foto's/Cathrien%20huisarts%202.jpg)

![|325](https://filedn.com/lEFtF675HQD86Dw6hctjb9S/Foto's/Cathrien%20huisarts%203.jpg)     ![|325](https://filedn.com/lEFtF675HQD86Dw6hctjb9S/Foto's/Cathrien%20huisarts%204.jpg)

![|325](https://filedn.com/lEFtF675HQD86Dw6hctjb9S/Foto's/Cathrien%20huisarts%205.jpg)     ![|325](https://filedn.com/lEFtF675HQD86Dw6hctjb9S/Foto's/Cathrien%20huisarts%206.jpg)

![|325](https://filedn.com/lEFtF675HQD86Dw6hctjb9S/Foto's/Cathrien%20huisarts%207.jpg) 