# 1006 donderdag 6 oktober 2022
Al weer een mooie dag in Rome. We begonnen vanochtend met de 3BUS naar Trastevere. In de bus stond een groepje vrolijke jongelui uit Nederland, Romereis, leerlingen van het Cygnus. Dan ben je misschien wel weer een beetje jaloers op de jeugd. Weer langs de Tiber gelopen en koffie gedronken op het Tibereiland. Doorgelopen naar de Ponte Sesto  (gat in het midden) en daar naar de Sante Maria in Trastevere. Erg mooie kerk! Prachtige mozaïeken in de absis.

![[DSC07395 1.jpg]]![[DSC07396 1.jpg]]

Daarna naar de villa Farnesina, met de prachtige fresco's van Rafaël. Karen en Chrétien waren hier al eerder. Buitengewoon mooie fresco's van o.a. de bruiloft van Amor en Psyche. De Romereizigers waren er ook weer, met hun leraren. 

![[DSC07406.jpg]]

Aan het eind van de middag nog twee prachtige kerken bij ons in de buurt bezocht: de San Clemente en de Santi Quattro Coronati. Vooral de laatste kerk maakte op mij een diepe indruk, de stille en studerende nonnen in het koor, de invallende duisternis, de diepe stilte. Ik vond het echt een piekervaring.

![[IMG_20221007_174433.jpg]]![[IMG_20221007_174751_1.jpg]]

