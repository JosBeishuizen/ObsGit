# 0816 dinsdag 16 augustus 2022
Lastige afsluiting van deze verder gezellige dag. Vandaag naar het Zuiderzeemuseum geweest met Mercia en Franca. Het lukte om de foto's van verkleedpartij te maken hoewel Mercia er niet echt veel schik in had.

![[IMG_20220816_115608.jpg]]

Vanmiddag bijtijds naar huis. De meisjes vielen prompt in slaap toen we terug reden. Thuis gegeten en nog even naar Pravisani. Al met al een gezellige dag. Helaas ging het vanavond een beetje mis. Eerst al bij het oversteken op de Sportlaan. Auto's kwamen met ronkende motoren door de bocht scheuren zodat we maar net op tijd aan de overkant kwamen. Tijdens het voorlezen klom Franca van het bovenste bed naar beneden. Ik pakte haar om haar middel, ze zwaaide naar achter met haar hoofd tegen het boekenkastje. Brullen maar het ging wel snel weer over. Daarna wilden we dat ze gingen slapen maar ze bleven keten. Ik ben er tussen gaan zitten tot ze stil werden. Mercia huilen: ik wil naar mama. Uiteindelijk werd het rustig.

Vind het jammer dat het zo afloopt. Morgen weer verder zien. Paniekgevoel na Franca's botsing met de boekenkast. Loopt het goed af?