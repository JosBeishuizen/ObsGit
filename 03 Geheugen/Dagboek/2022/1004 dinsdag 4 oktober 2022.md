# 1004 dinsdag 4 oktober 2022
Vanochtend eerst koffie gedronken op de Piazza Venezia. Daarna om 10:30 naar het Palazzo Doria-Pamphilj met schitterende zalen vol met schilderijen, meest 16e en 17e eeuw. Portret van Innocentius X door Velazquez spande de kroon, maar er waren ook enkele mooie Caravaggio's. Het schilderij van Jan Brueghel de Oude waarop God te zien is terwijl hij in het paradijs de dieren schept is bijzonder. Ook omdat God niet vergeten is de eenhoorn te scheppen. Buiten het palazzo bevindt zich op een onopvallende plaats een van de sprekende beelden van Rome, in dit geval de waterverkoper, iemand die water uit de Tiber haalt en hier op straat verkoopt. Het beeld werd gebruikt als een plek waar mensen berichten konden ophangen, soms ook met een politieke strekking. Het beeld is ernstig beschadigd omdat mensen het hielden voor Maarten Luther en het daarom met stenen bekogelden. 

![[IMG_20221004_112819.jpg]] ![[portret-papieza-innocentego-x-diego-velazquez-galleria-doria-pamphilj-zdj-wikipedia-Rome-5b7eb52904cd6.jpeg]] ![[Screenshot_2022-10-07-16-46-48-967.jpeg]]![[IMG_20221004_122608_1.jpg]] 

Geluncht op de binnenplaats van het Palazzo, zeer lekker, Richard trakteerde. Na de siësta naar een Sardijns eethuisje gelopen. Erg lekker gegeten, deze keer trakteerden Karen en Chrétien. Met de taxi weer naar huis.

![[IMG_20221004_205630.jpg]] 