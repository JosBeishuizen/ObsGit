# 1008 zaterdag 8 oktober 2022
06:29
	Inpakken en wegwezen.
08:32 
	In de Frecciarossa naar Bologna (09:53) en Milaan. We rijden op tijd, meldt het beeldscherm triomfantelijk.
09:56 
	Jacques de Kadt, een van de scherpste politieke geesten uit de vorige eeuw, omschreef dat type leiderschap mooi: 'Het dwingt gezag af door kalme zekerheid en beschaafde beslistheid, zonder tot starre ernst te vervallen'. Remkes leverde er als het ware het plaatje bij.
	Mooi citaat uit de column van Hans Goslinga.
11:36 
	We rijden Milaan uit, richting Basel. Trein gehaald, is stampvol maar alles opgeborgen.
11:50 
	Die mondiale belasting op vermogen - een bescheiden 2 procent in de hoogste schijf - levert meer dan voldoende op om de huidige schamele en hypocriete ontwikkelingshulp te vervangen en de armste landen werkelijk te laten delen in de economische groei die mede dankzij hen kan worden gerealiseerd. Zo'n belasting vergt vergaande samenwerking van landen, federatievorming, en mondiale besluitvorming over restricties voor het vrij spel dat kapitaal nu heeft.
	Trouw, 8 oktober 2022, recensie van Thomas Pikketty's Een kleine geschiedenis van de gelijkheid.
23:28 
	In de trein naar huis. We liggen echt in twee bedden, Anne onder en ik boven. Echt uitgestrekt met een kussen en een dekbed. Veel te warm, we kijken we hoe dit verder gaat lopen. Vanavond op het station nog een aflevering van Oogappels via de telefoon gezien, ging eigenlijk wel goed.
	Gegeten in een brasserie aan het stadsplein tegenover het Rathaus.
	Vanmiddag nog een mooie verzameling 19e eeuwse en 20ste eeuwse schilderijen in het Kunstmuseum gezien. O.a  deze Miro die ik vroeger op mijn kamer had hangen.

![[IMG_20221008_165258.jpg]]

Stuk van David Brooks gaat over het belang van een liberaal soort nationalisme. Het gezamenlijke verhaal, dat steeds opnieuw wordt verteld en uitgevonden. De Oekra√Øners vechten ervoor en einden erdoor. Toch wel interessant, die gedachtengang.