# 0729 vrijdag 29 juli 2022
Na veel geworstel nu een automaat om dagboekaantekeningen aan te maken. Zo'n uitdaging kan je behoorlijk uit je slaap houden.

Vanochtend waren Arjan Vader en Harry hier. Twee heel verschillende mensen. Arjan zoals gebruikelijk heel spraakzaam, snatert honderd uit over van alles en nog wat. Harry bezig met allerlei acties zoals het afbouwen van zijn verslaving aan slaappillen, cognitieve gedragstherapie, zelfmoordpillen weggegooid, zeer wiebelig. Hij is eigenlijk heel goed bezig maar voelt het zelf niet zo.

Sympathieke film gezien vanavond op tv: *The Big Sick* . Over een moeizame relatie tussen een Pakistaanse stand-up comedian en en Amerikaanse jonge vrouw in Chicago. Erg geestig en ook ontroerend.