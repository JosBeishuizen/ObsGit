# 1001 zaterdag 1 oktober 2022
In Basel om 10 voor negen bij Huegenin aan de Barfüsserplatz voor een cappuccino en een croissant. Een opkikkertje kunnen we wel gebruiken na de doorwaakte nacht in de Nightjet van Amsterdam naar Basel. Geen slaapcabine! Rijtuig defect. In plaats daarvan een 1e klas coupé. We kunnen de kosten van het treinkaartje terugclaimen. 

![[IMG_20220930_201909.jpg]]![[IMG_20221001_085619.jpg]]

Het is hier druilerig in Basel, 8°. Naar de rivier gelopen. De Altstadt is op dit uur en met dit weer nog uitgestorven.

![[IMG_20221001_083637_1.jpg]]

Straks de trein naar Milaan. Dan de volgende uitdaging: de Frecciarossa naar Rome halen. Overstaptijd in Milaan 18 minuten. Door het druilerige weer zullen we helaas niets van de bergen zien. We verlangen naar de 24° in Rome!