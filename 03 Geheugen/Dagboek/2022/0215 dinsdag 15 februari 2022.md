# 0215 dinsdag 15 februari 2022
Vanavond heeft Cathrien het gesprek met de commissie gehad die het sterfgeval van het meisje van drie onderzoekt. De commissie opereert in opdracht van de huisartsenpost in Hoorn en is samengesteld uit artsen van de huisartsenpost in Alkmaar. De commissie rapporteert aan de inspectie. Het rapport kan een advies en/of een melding betreffende het handelen van Cathrien bevatten. Cathrien heeft haar handelen zo eerlijk en openhartig mogelijk toegelicht. Het blijkt dat de ouders toch boos geworden zijn op Cathrien. In de brief die Cathrien aan de ouders schreef stond een zin waar ze over vielen: "Ik wilde dat ik een andere beslissing genomen had", of worden van gelijke strekking. De moeder verweet Cathrien nonchalant gedrag, wat door Carla werd tegengesproken. Het niet pluis gevoel kreeg aandacht. Van het niet afnemen van bloed om de bloedsuikerspiegel te bepalen werd geen punt gemaakt. Wel werd de vraag gesteld waarom Cathrien de ouders niet heeft geadviseerd om het kind na vier uur wakker te maken om te checken of alles ok was. Cathrien heeft de ouders geadviseerd om het kind te laten slapen, mede vanuit de gedachte dat een goede nacht slapen ook heilzaam kan werken. De commissie gaat in beraad.

Berend en Sietske waren vanavond te eten. Ze kwamen laat binnenzetten vanwege de regen. Ze maken het goed. Siets gaat per 1 april  voor 3.5 maand naar Oxford.  