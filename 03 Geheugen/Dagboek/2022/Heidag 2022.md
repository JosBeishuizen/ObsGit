# Heidag 2022
Doelstelling
Het doel van de vereniging is de bevordering van het optimaal functioneren van de Ekklesia Amsterdam.

Beleidsplan
De Vereniging Ekklesia Amsterdam is de bestuurlijke organisatie van de Ekklesia Amsterdam, een onafhankelijke oecumenische gemeente.

De Vereniging Ekklesia Amsterdam tracht haar doel te bereiken door:

het (doen) organiseren van periodiek te houden liturgische diensten, leer- en discussiebijeenkomsten;
het stimuleren van groepsactiviteiten rond en in het verlengde van de liturgische diensten, welke zich kunnen uitstrekken over alle gebieden van het maatschappelijk, cultureel en religieus leven;
het behartigen van het onderling pastoraat onder de deelnemers aan de liturgische diensten en de deelnemers van de leer- en discussiebijeenkomsten;
het behartigen van de participatie van de Ekklesia Amsterdam binnen regionale en (inter)nationale verbanden van geestverwante gemeenten.
De geldmiddelen van de vereniging bestaan uit:

contributies, bijdragen en subsidies;
opbrengsten en collectes;
schenkingen, erfstellingen en legaten;
alle andere inkomsten.
Het beheer van de geldmiddelen en het andere vermogen van de vereniging berust bij de penningmeester.

De geldmiddelen worden aangewend om het doel van de vereniging – het optimaal functioneren van de Ekklesia Amsterdam – mogelijk te maken.

Een liturgisch team is inhoudelijk en organisatorisch verantwoordelijk voor de kerkdiensten, leerhuizen, pastorale zorg en andere activiteiten van de vereniging en heeft daarvan de dagelijkse leiding.

De bestuursleden ontvangen geen beloning.
De leden van het liturgisch team zijn in dienst van de Stichting Ekklesia Leerhuis Amsterdam.

Uitgeoefende activiteiten
Zoals genoemd onder Beleidsplan.

Doelstelling
De stichting is ontstaan vanuit de stichting leerhuis en liturgie en later stichting Nieuwe Liefde leerhuis.

De stichting heeft ten doel het bevorderen van de studie van de Bijbel en de daaruit voortgekomen geloofstraditie als ‘Groot verhaal’, ten dienste van het persoonlijke en maatschappelijk-politieke leven van een zo groot mogelijk publiek. Tevens heeft de stichting ten doel de studie naar vernieuwing van vorm en inhoud van de liturgie, waarin het Bijbelverhaal gevierd, overwogen en muzisch vertolkt wordt.

Beleidsplan
De komende vijf jaar willen we uitbreiding geven aan de door de stichting aangeboden lieddagen, leerhuizen, debatavonden, trainingen, liturgische samenkomsten, het doen vertalen van de Bijbel en aanverwante geschriften, het geven van opdrachten voor toonzetting van Bijbelse en liturgische teksten.

In verband met de vergrijzing van ons donateurs bestand willen wij een betere aansluiting met de jongere generatie zoeken. Hiervoor zullen moderne communicatiemiddelen ingezet gaan worden. Op dit moment wordt gewerkt aan het doen bouwen van een nieuwe website en zijn wij actief op facebook.

De geldmiddelen van de stichting bestaan uit:
Voor de fondswerving richten wij ons op het verkrijgen van donaties door geïnteresseerden in bovengenoemde doelstelling en ten behoeve van te organiseren activiteiten waaronder begrepen: lieddagen, leerhuizen, debatavonden, trainingen, liturgische samenkomsten, het doen vertalen van de Bijbel en aanverwante geschriften, het geven van opdrachten voor toonzetting van Bijbelse en liturgische teksten.
Voor de diverse activiteiten worden deelnemersbijdragen geheven.

Bestuurssamenstelling

Voorzitter: de heer J.J. (Jos) Beishuizen
Secretaris:
Penningmeester: de heer C.F. (Stan) Teunen
Bestuurslid: mevrouw M.A.M. (Marga) de Groen
Bestuurslid: de heer S. (Seph) Jacobs
Bestuurslid: mevrouw G. (Bettine) Siertsema
Bestuurslid: de heer J.J. (Jaap) Visser
Beloningsstelsel
De bestuursleden ontvangen geen beloning.
De stichting heeft m.i.v. 2021 voor 1,4 Fte medewerkers in dienst, die uitvoering geven aan doelstelling en activiteiten.

Uitgeoefende activiteiten
Zoals genoemd onder Beleidsplan.

Financiële verantwoording

Het bestuur houdt regelmatig vergaderingen. Besluiten over beleid, besteding van gelden worden altijd in genomen conform de in de statuten omschreven wijze en worden vastgelegd in de notulen.
Er wordt een financiële administratie bijgehouden conform de door wet- en regelgeving gestelde eisen.
De kascommissie controleert jaarlijks de financiële administratie en het financieel verslag. Een samenvatting daarvan wordt op onze website gepubliceerd.

