# ☀️ Bij U, ik ben altijd bij U
Ik was verbitterd
en opstandig,
ik was gewond
tot in mijn ziel.

Ik was als een redeloos
dier bij U.

Bij U, ik ben
altijd bij U.
Gij houdt mij vast,
uw hand in mijn hand.
Alles zult Gij
ten goede leiden,
Gij voert mij mee
in uw raadsbesluit.
Wat is de hemel
voor mij zonder U,
wat moet ik op aarde
als Gij niet bestaat?
Al wordt mijn lichaam
ook afgebroken,
al sterft mijn hart,
Gij zijt mijn Rots,
mijn God, de toekomst
die op mij wacht.

Ver weg van U
is het geen leven,
U ontrouw zijn
is niemand zijn.

Bij U, mijn hoogste
goed, mijn God,
bij U ben ik
geborgen.
