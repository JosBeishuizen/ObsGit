# ☀️ Ton van der Stap over profeet en mysticus
In het boek In een ander licht  van Ton van der Stap staat op pagina 165 het artikel Johannes schrijft een brief.
Op pagina 169 schrijft hij:
‘Profeten geloven in woorden. Ze matten zich af, overal heentrekkend om de machten te weerstaan. 
Voor profeten is God altijd de komende, ze lopen op Hem vooruit, ze bereiden de weg.
Profeten staan in de geschiedenis, ze rukken en trekken aan de geschiedenis omdat 
God voor hen een God is die door de geschiedenis werkt…
Mystieken zijn in bijna alles het tegenovergestelde. Voor hen is God geen toekomst maar eeuwig nu. 
Het gaat hen er om dat eeuwige nu van God te ontmoeten….
Mystieken geloven dat als je de wereld wilt veranderen, je eerst je innerlijk moet veranderen.
…
Mystieken roepen niet: bekeer je, maar: maak jezelf eerst maar een helemaal leeg…dan kan God binnenkomen….

Beide houdingen, die van de profeten en die van de mystieken, zijn juist.
Wanneer loopt het mis? Als die twee niet meer naar elkaar luisteren.
En zeker, als ze elkaar gaan veroordelen.
Dan verzandt het profetie in dogmatisme en door niets gedragen actie.;
luistert de mystiek niet meer maar de profeten, dan droogt ze op tot burgerlijke vroomheid.

het artikel besluit met:
Wij weten genoeg. Wij doen ook vaak heel veel. Maar we moeten ook onze ziel verzorgen.

De strekking van zijn artikel is dus:
we hebben profeten én mystieken nodig om niet door te draven in actie of in zelfvoldane vroomheid.
Het gaat om de balans. En ik denk dat dit een heel waar woord is.
Ik denk ook dat de teksten van Huub juist in die spanning zijn: reflectie en oproep tot actie.
Dus wat mij betreft is spiritualiteit wezensnoodzakelijk, als het maar ook tot actie leidt.

xx