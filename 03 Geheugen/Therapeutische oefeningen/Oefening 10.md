# Oefening 10
Deze oefening draait om mededogen, geduld, mildheid en openheid. In conflictsituaties, met Anne maar ook met anderen, ga je heel snel "op slot". Je keert je naar binnen, wentelt je in somberheid en ook wel zelfmedelijden, geeft eigenlijk alles en iedereen de schuld van je sores, en weet maar één oplossing: de ander en jezelf straffen door te zwijgen. Daarmee doe je jezelf en de ander te kort en blokkeer je de oplossing van het conflict. Probeer die negatieve en sombere stemming te doorbreken door geduld en mildheid met jezelf en de ander toe te laten. Probeer afstand te nemen van jezelf. Beschouw jezelf van enige afstand en heb mededogen met jezelf. En met de ander, in het bijzonder Anne. Me-de-do-gen, ge-duld. Herhaal die woorden tot ze effect hebben. En maak jezelf dan open naar jezelf en de ander. 

