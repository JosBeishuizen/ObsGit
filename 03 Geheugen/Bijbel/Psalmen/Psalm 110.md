Woord van God
tot mijn koning en heer:
'Zet u neer
aan mijn rechterhand.
Uw vijand maak ik
de trede van uw troon.
Ik reik u over
de scepter van mijn macht.
Heers vanaf Sion
over uw vijand.
Koning zijt gij
op de dag van uw geboorte,
licht van licht,
Ik heb u verwekt -
dauw uit de schoot
van de dageraad.'

Woord van God,
onschendbare eed:
'Gij zijt priester
in eeuwigheid,
zoals eertijds
Melchisedek.'

Hij is uw God,
Hij is aan uw zijde.
Als de dag van zijn
woede gekomen is,
zult gij koningen
de kop verpletteren;
volkeren daagt gij
voor het gericht,
er vallen doden
door heel het land.
Gij drinkt uit de beek
en als overwinnaar
gaat gij uw weg
met geheven hoofd.