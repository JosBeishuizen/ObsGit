# Psalm 4
Geef mij toch antwoord
als ik U aanroep, God.

Gij zijt mijn waarheid,
Gij die mij ruimte geeft
als ik benauwd ben -
wees mij genadig,
hoor mijn gebed.

Mens, hoe lang nog
blijft je hart verstokt,
loop je nog leugens na,
zoek je de schijn?

Weet je dan niet
dat God een vriend heeft,
dat Hij die groot maakt,
dat Hij dus luistert
als ik Hem roep.

Geef je gewonnen
en zondig niet meer,
prent het je in
voor je gaat slapen,
kom tot jezelf.

Breng je gaven
in oprechtheid,
schenk vertrouwen
aan onze God.

Menigeen vraagt:
wie maakt ons gelukkig?
Zegen ons met
het licht van uw ogen,
Heer onze God.

Gij hebt mij groter
vreugde gegeven
dan al die anderen
met hun rijkdom,
koren en wijn.

In vrede leg ik mij
neer en ik slaap al.
Gij doet mij wonen
veilig en wel, Heer
God, Gij alleen.

[[Psalm 4 Gauntlet sp119 (OP) 1.pdf]]

![[IMG_20230608_080547.jpg]]![[IMG_20230608_080531.jpg]]