Als de Heer het huis niet bouwt,
ach metselaar, waarom nog werken.
Als de Heer de stad niet behoedt,
ach wachter, je waakt tevergeefs.

Wat zal je dan nog vroeg opstaan
en zwoegen tot diep in de nacht.
Je brood smaakt toch naar verdriet.
Je kunt het geluk niet maken, -
de Heer geeft het zijn vrienden
zo maar, in hun slaap.

Kinderen komen van God,
een zoon is een kostbaar geschenk.
Als pijlen op de boog van de man
zijn zonen, verwekt in je jeugd.
Gelukkig de man die ze heeft.
Hij hoeft zich geen zorgen te maken,
hij kan zijn vijand te woord staan,
hij kan de wereld aan.