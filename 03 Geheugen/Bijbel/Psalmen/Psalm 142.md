Ik schreeuw het uit, ik schreeuw naar God, o God, ik bid en smeek om genade.

Ik stort mijn klachten uit voor zijn ogen, ik stort mijn hele hart bij Hem uit.

Ik kan niet meer, ik heb geen adem meer - maar Gij, Gij weet een uitweg voor mij.

Zijn hebben valstrikken voor mij gezet, waar ik mij wend of keer, geen vriend,

geen vriend voor mij, geen toevlucht meer, niemand die ook maar iets om mij geeft.

Ik schreeuwde naar U, o God, ik riep: mijn toevlucht, Gij mijn alles in dit leven.

Maar luister dan toch, ik ben bijna geen mens meer, red mij dan toch, ze jagen me op, ze zijn me te machtig.

Ze sluiten me in, God, haal me er uit en ik zal U tonen hoe dankbaar ik ben.

En al uw getrouwen wensen mij geluk omdat Gij goed voor mij zijt geweest.