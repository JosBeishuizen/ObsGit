Halleluja,
een nieuw lied voor onze God.
Zingt Hem toe,
allen die Hij heeft geroepen.
Israël
moet verheugd zijn om zijn schepper,
Sions kinderen
moeten juichen om hun koning.
Danst voor Hem
als een hulde aan zijn Naam,
speelt en slaat
op uw pauken en uw harpen.
Onze God
heeft zich zelf een volk gekozen.
Hij verlost,
Hij verheerlijkt arme mensen.
Laat dan nu
al zijn vrienden gloriëren,
nachtenlang
Hem toejuichen en aanbidden.

Uit hun mond
komt een lofzang voor de Heer,
in hun hand
schittert zijn tweesnijdend zwaard.
Om zijn wraak
aan de volken te voltrekken,
tuchtiging
op de ruggen van de naties.
Om hun vorsten
vast te binden en te boeien,
potentaten
in de ketenen te slaan.
Om zijn recht
en zijn vonnis uit te voeren -
zo geeft God
eer en glorie aan zijn vrienden,
Halleluja.