Gelukkig is de man
die leven mag met God.
Jij bent die man wanneer je
zijn woorden goed bewaart.

Je handen zullen werken,
je land zal vruchten dragen,
genoeg om van te leven.
Het zal je meer dan goed gaan.

Je vrouw is een vruchtbare wingerd
die bloeit in het hart van je huis.
Zonen staan rondom je tafel
als takken van de olijf.

Zo gaat het een man van God,
genade op genade.

Ontvang voor heel je leven
de zegen van Gods huis,
geniet met volle teugen
de vrede van zijn stad.

Wees vruchtbaar in je zonen,
gezegend in hun kinderen -
zo redt de Heer zijn volk
en schenkt ons alle vrede.