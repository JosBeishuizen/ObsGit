Toen Israël uit Egypte trok,
de zonen van Jakob
weg uit een onverstaanbaar volk,
toen maakte de Heer
van Juda een veilige woning, van Israël
zijn koninkrijk.
Dat zag de zee, en zij sloeg op de vlucht,
en de Jordaan deinsde terug,
de bergen sprongen als rammen weg,
als lammeren de heuvels.
Wat was er, zee, dat je vluchten moest,
Jordaan, dat je wegkroop,
en bergen, dat jullie huppelden als rammen
als schapen en geiten?

Verschenen is de Heer van de aarde,
de God van Jakob,
die rotsen verandert in bronnen en vijvers,
stenen in water.