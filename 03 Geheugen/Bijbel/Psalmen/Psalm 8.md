# Psalm 8
https://open.spotify.com/track/6er4SCa2pbZ5fMUIUdHuAY?si=aEcA7PAaTd2PNWDT1CyFjw

Heer onze Heer, hoe machtig is uw Naam allerwegen op aarde.

Gij die uw majesteit toont aan de hemel,
Gij opent de mond van weerloze kinderen,
en dan klinkt een lied dat uw vijand beschaamt
en brengt Gij uw tegenstanders tot zwijgen.

Als ik kijk naar de hemel, het werk van uw vingers,
de maan en de sterren die Gij hebt bevestigd,
wat is dan de mens, dat Gij aan hem denkt,
de zoon van Adam, dat hij U ter harte gaat.

Toch hebt Gij hem bijna een god gemaakt
en hem met glorie en luister gekroond.
Gij doet hem het werk van uw handen beheren
en alles hebt Gij aan zijn voeten gelegd,

schapen en runderen, alles en alles,
en ook de dieren in het vrije veld,
de vogels van de hemel, de vissen van de zee,
al wat er wandelt op de paden van het water.

Heer onze Heer, hoe machtig is uw naam
allerwegen op aarde.

![[IMG_20230614_084115.jpg]]

![[IMG_20230614_084223.jpg]]