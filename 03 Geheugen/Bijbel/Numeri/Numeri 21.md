# Numeri 21
1	
Dan hoort
de Kanaäniet,
   de koning van Arad die zetelt in het zuiden,
dat Israël is gekomen
op de karweg;
hij voert met Israël oorlog
en vangt enkele gevangenen daaruit.

2	
Israël belooft een belofte aan de Ene
   en zegt:
als gij mij deze gemeenschap
   als gift in de hand geeft
zal ik hun steden tot ban-gebied maken!

3	
De Ene hoort naar Israëls stem
en geeft hem de Kanaäniet,
en hij verklaart hen en hun steden
   tot ban-goed;
hij roept als naam van dat oord uit:
   Chorma,- banning!
•

4	
Ze breken op
van Hor Hahar op weg naar de Rietzee
om om het land Edom heen te trekken;
maar de bezieling van de gemeente
   is niet toereikend
   op de weg.

5	
De gemeente maakt woorden
met God
en met Mozes:
waarom hebt jullie ons laten opklimmen
   uit Egypte?-
om te sterven in de woestijn?-
want er is géén brood en geen water
en onze ziel
kótst van dat hongerbrood!

6	
Dan zendt de Ene in de gemeente
de serafslangen uit
en die bijten de gemeente;
er sterft een talrijke manschap uit Israël.

7	
Dan komt de gemeente tot Mozes
   en zeggen ze:
   we hebben gezondigd,
want we hebben woorden gehad
   met de Ene
   en met jou,
bid met alle inzet tot de Ene
dat hij de slang van ons laat wijken!-
dan zet Mozes zich biddend in
   voor de gemeente.

8	
De Ene zegt tot Mozes:
maak, jij, een seraf
en zet die op een standaard;
zo zal geschieden met al wie gebeten is:
hij zal hem aanzien en leven.

9	
Dan maakt Mozes
   een slang van slangenbrons
en zet die op de standaard;
en zo is geschied:
als de slang een man had gebeten
keek hij naar de slang van slangenbrons
   en bleef in leven.