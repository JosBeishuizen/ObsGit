# Numeri 12
12:1	Numeri
Dan heeft Mirjam -en Aäron ook-
woorden met Mozes
vanwege de Koesjitische vrouw
   die hij heeft genomen,
want hij had
   een Koesjitische vrouw genomen.

12:2	Numeri
Ze zeggen:
heeft de Ene enkel en alleen
   met Mozes gesproken?-
heeft hij niet ook met óns gesproken?
Dat hoort de Ene.

12:3	Numeri
De man Mozes was zeer zachtmoedig,
meer dan elke andere –rode– mens*
op het aanschijn van de –rode– grond.
••

12:4	Numeri
Maar de Ene zegt onmiddellijk
tot Mozes, tot Aäron en tot Mirjam:
naar buiten met je drieën,
   naar de tent van samenkomst!-
en ze gaan gedrieën naar buiten.

12:5	Numeri
Dan daalt de Ene neer in een staande wolk
en blijft staan in de ingang van de tent;
hij roept ‘Aäron!’ en ‘Mirjam!’,
en zij tweeën gaan naar buiten.

12:6	Numeri
Hij zegt: hoort toch naar mijn woorden!-
als hij een profeet van u zou wezen,
zou ik, de Ene,
mij in een gezicht aan hem bekendmaken,-
in de droom met hem spreken;

12:7	Numeri
zo is het niet met mijn dienaar Mozes:
met alles van mijn huis is hij vertrouwd;

12:8	Numeri
van mond tot mond
spreek ik met hem,
in wat ik laat zíen en niet in raadsels,-
hij ontwaart de gestalte van de Ene;
waarom hebt ge u dan niet ontzien
om woorden te hebben met mijn dienaar,
   met Mozes?

12:9	Numeri
Dan ontbrandt de woede van de Ene
   tegen hen
   en gaat hij heen.

12:10	Numeri
De wolk
is geweken van boven de tent
en zie, Mirjam is Egyptisch-ziek,-
   sneeuwwit!
Aäron wendt zich tot Mirjam,
   en zie: Egyptisch-ziek!

12:11	Numeri
Aäron zegt tot Mozes:
ik bid je, mijn heer,
leg toch niet op ons de zonde
waarmee we dwaas geweest zijn
   en gezondigd hebben!

12:12	Numeri
Laat haar toch niet wezen
   als een dode vrucht,-
die uit de schoot van zijn moeder uittijgt
en voor de helft van zijn vlees al verteerd is!

12:13	Numeri
Mozes schreeuwt
tot de Ene en zegt:
God,
toe, breng haar toch genezing!
•

12:14	Numeri
De Ene zegt tot Mozes:
had haar vader gespogen
   en haar in het aanschijn gespuwd,
zou ze niet zeven dagen
   vernederd zijn geweest?-
ze moet worden uitgesloten,-
zeven dagen buiten de legerplaats;
daarna mag ze zich er weer bij voegen.

12:15	Numeri
Dan wordt Mirjam uitgesloten,
   zeven dagen buiten de legerplaats;
de gemeente is niet opgebroken
voordat Mirjam zich er bij gevoegd had.

12:16	Numeri
Daarná zijn ze opgebroken, de gemeente,
   van Chatserot;
ze legeren zich in de woestijn van Paran.
•