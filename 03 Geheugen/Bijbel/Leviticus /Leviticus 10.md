# Leviticus 10
10:1	Leviticus
Dan nemen Aärons zonen Nadav
en Avihoe
   per man zijn gloeipan,
geven daarin vuur een plaats
en leggen daarop reukwerk;
ze doen echter vreemd vuur naderen
   tot het aanschijn van de Ene,-
dat hij hun niet heeft geboden.

10:2	Leviticus
Een vuur tijgt uit
   van voor het aanschijn van de Ene
   en verteert hen;
zo stérven ze
   voor het aanschijn van de Ene.

10:3	Leviticus
Mozes zegt tot Aäron:
dat is het wat de Ene heeft gesproken
   toen hij zei:
   door wie mij naderen,
   wil ik worden geheiligd,
en voor het aanschijn van heel de gemeente
   wil ik worden geëerd!-
Aäron verstomt!

10:4	Leviticus
Dan roept Mozes
tot Misjaël en Eltsafan,
de zonen van Oeziël, liefste-oom van Aäron;
hij zegt tot hen:
nadert en
draagt uw broeders weg
   van bij het aanschijn van het heiligdom,
naar buiten de legerplaats!

10:5	Leviticus
Ze naderen
en dragen hen in hun mantels
naar buiten de legerplaats,-
zoals Mozes heeft gesproken.

10:6	Leviticus
Dan zegt Mozes tot Aäron
en zijn zonen Elazar en Itamar:
   uw hoofdharen zult ge niet
   de vrije teugel laten
   en uw gewaden zult ge niet scheuren,
   opdat ge niet sterft
en hij tegen heel de samenkomst losbarst;
uw broeders van heel het huis Israël
zullen de brand bewenen
waarin de Ene is ontbrand;

10:7	Leviticus
uit de ingang van de tent van samenkomst
   zult ge niet wegtrekken, anders sterft ge,
want de zalvingsolie van de Ene is over u!
Ze dóen naar het woord van Mozes.
•

10:8	Leviticus
Dan spreekt de Ene
tot Aäron en zegt:

10:9	Leviticus
wijn en sterke drank
zul je niet drinken,
   jij noch je zonen met jou,
als ge binnenkomt in de tent van samenkomst,-
   opdat ge niet sterft;
een inzetting voor eeuwig
   voor uw generaties!-

10:10	Leviticus
om scheiding te maken
tussen heiliging en ontwijding,
tussen wat besmet en wat rein is,

10:11	Leviticus
en om de zonen Israëls te leren
al de inzettingen
die de Ene, God-over-hen, heeft gesproken
   door de hand van Mozes.
•

10:12	Leviticus
Dan spreekt Mozes tot Aäron
en tot zijn zonen Elazar en Itamar,
die nog over zijn:
neemt de broodgift
die nog over is
   uit de vuuroffers van de Ene
en eet haar op als matses
   terzijde van het altaar;
want een heiligdom van heiliging is zij;

10:13	Leviticus
opeten zult ge haar op een heilige plaats,
want jouw vaste deel
   en het vaste deel van je zonen is zij
uit de vuuroffers van de Ene;
want zó is het mij geboden.

10:14	Leviticus
Ook het borststuk van de wuiving
   en de schenkel van de heffing
zult ge opeten op een reine plaats,
jij
en je zonen en je dochters met jou;
want als jouw vaste deel
   en het vaste deel van je zonen
   zijn ze gegeven
uit de vredesoffers van de zonen Israëls.

10:15	Leviticus
De schenkel voor de heffing en
het borststuk van de wuiving
zullen ze gelijk met de vuuroffers
   van de vetstukken doen komen
om te wuiven in een wuiven
   voor het aanschijn van de Ene;
wezen zal het voor jou
   en voor je zonen bij jou
   tot een inzetting voor eeuwig,
zoals de Ene heeft geboden!

10:16	Leviticus
De sater van de ontzondiging
heeft Mozes gezocht en gezocht;
   en ziedaar: verbrand!
Hij barst los tegen Elazar en Itamar,
   de zonen van Aäron
die nog over zijn, en zegt:

10:17	Leviticus
mag ik weten
waarom ge de ontzondigingsgave
   niet hebt opgegeten
   op de plaats daarvoor in het heiligdom?-
want een heiligdom van heiliging is zij;
háár heeft hij u gegeven
om het onrecht van de samenkomst
   weg te dragen,
en om over hen verzoening te vragen
   voor het aanschijn van de Ene.

10:18	Leviticus
Ziehier, met haar bloed is men niet binnengekomen
in het heiligdom, bij het aanschijn;
jullie hadden haar in het heiligdom op moeten eten,
   zoals ik heb geboden!

10:19	Leviticus
Dan richt Aäron het woord tot Mozes:
ziehier, heden hebben ze
   hun ontzondiging en hun opgang
   doen naderen
   tot het aanschijn van de Ene,
en nu overkomen mij dingen als deze:
had ik heden
   een ontzondigingsgave gegeten,-
zou dat goed geweest zijn
   in de ogen van de Ene?

10:20	Leviticus
Als Mozes dat hoort
is het goed in zijn ogen.