# Leviticus 9
9:1	Leviticus
Het geschiedt op de achtste dag:
als Mozes
Aäron en zijn zonen
en Israëls oudsten bijeengeroepen heeft,

9:2	Leviticus
zegt hij tot Aäron:
neem een stierkalf, de zoon van een rund,
   voor een ontzondiging,
   en een ram voor een opgang,-
   volmaakte dieren;
laat ze naderen tot het aanschijn van de Ene;

9:3	Leviticus
en tot de zonen Israëls zul je spreken
   en zeggen:
neemt een geitensater voor een ontzondiging,
een stierkalf en een bok, zonen van een jaar,
   volmaakte dieren
   voor een opgangsgave;

9:4	Leviticus
ook een os en een ram voor een vredesgave
om te offeren aan het aanschijn van de Ene
en een broodgift, geweekt in de olijfolie;
want vandáág
zal de Ene zich aan u laten zien!

9:5	Leviticus
Ze nemen
dat wat Mozes heeft geboden
mee naar het aanschijn van de tent
   van samenkomst;
ze naderen, heel de samenkomst,
en stellen zich op
voor het aanschijn van de Ene.

9:6	Leviticus
Dan zegt Mozes:
dít is het woord dat de Ene heeft geboden
   dat ge zult doen;
dan zal zich aan u laten zien:
   de glorie van de Ene.

9:7	Leviticus
Mozes zegt tot Aäron:
nader tot het altaar en maak klaar
jouw ontzondigingsgave en jouw ‘opgang’,
en vraag verzoening ten gunste van jouzelf
   en ten gunste van de gemeente;
maak klaar
de toenadering van de gemeente
   en vraag verzoening ten gunste van hen,
zoals geboden heeft de Ene!

9:8	Leviticus
Aäron nadert tot het altaar,
en keelt het stierkalf voor de ontzondiging
   dat het zijne is.

9:9	Leviticus
Dan doen de zonen van Aäron
   het bloed naderen
tot hem;
hij doopt zijn vinger in het bloed
en geeft het prijs
   over de horens van het altaar;
het (overige) bloed heeft hij uitgestort
tegen de voet van het altaar.

9:10	Leviticus
Het vet, de nieren en
   de kwab aan de lever
   van de ontzondigingsgave
heeft hij in rook doen opgaan op het altaar;
zoals de Ene Mozes heeft geboden.

9:11	Leviticus
Het vlees en de huid
heeft hij verbrand in het vuur,
buiten de legerplaats.

9:12	Leviticus
Dan keelt hij de opgangsgave;
Aärons zónen reiken hem het bloed aan
en hij sprenkelt dat rondom over het altaar.

9:13	Leviticus
Ze hebben de opgangsgave
aan hem aangereikt
   in haar verschillende delen,
   en de kop;
dan laat hij haar in rook opgaan
   op het altaar.

9:14	Leviticus
Hij wast het ingewand en de poten schoon;
hij laat die in rook opgaan
   bij de opgangsgave,
   op het altaar.

9:15	Leviticus
Dan laat hij naderen
de toenadering van de gemeente;
hij neemt
de sater van de ontzondiging
   voor de gemeente,
keelt hem en vraagt met hem ontzondiging
   zoals met de eerste.

9:16	Leviticus
Dan laat hij de opgangsgave naderen;
hij maakt die klaar overeenkomstig de regel.

9:17	Leviticus
Hij brengt nabij:
de broodgift;
hij neemt een handpalm vol daaruit
en laat dat in rook opgaan op het altaar,-
onverminderd de opgangsgave
   van ’s morgens.

9:18	Leviticus
Hij keelt dan de os en de ram
van het vredesoffer van de gemeente;
Aärons zónen reiken hem het bloed aan
en hij sprenkelt het rondom
   over de offertafel.

9:19	Leviticus
De vetdelen uit de os,
en uit de ram,
het staartstuk,
   dat de ingewanden overdekt, de nieren
en de kwab aan de lever:

9:20	Leviticus
ze leggen de vetdelen op de borststukken;
hij laat de vetdelen in rook opgaan
   op het altaar.

9:21	Leviticus
Met de borststukken
en de rechterschenkel
heeft Aäron eerst gewuifd in een wuiven
   voor het aanschijn van de Ene,-
zoals Mozes heeft geboden.

9:22	Leviticus
Dan heft Aäron zijn handen op
   naar de gemeente
   en zegent hen;
hij komt naar beneden,-
na het klaarmaken van de ontzondiging,
   de opgang
   en de vredesgaven.

9:23	Leviticus
Mozes gaat met Aäron in
   tot de tent van samenkomst;
als ze naar buiten komen
zegenen ze de gemeente;
dan laat de glorie van de Ene
zich zien aan heel de gemeente.

9:24	Leviticus
Er gaat een vuur uit
   van voor het aanschijn van de Ene,
en dat verteert op het altaar
de opgangsgave en de vetdelen;
als heel de gemeente dat ziet,
juichen ze en
vallen ze neer op hun aanschijn.