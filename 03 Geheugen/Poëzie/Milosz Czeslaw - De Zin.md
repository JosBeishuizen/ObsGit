# Milosz Czeslaw - De Zin

Wanneer ik doodga, zie ik de voering van de wereld.
De achterkant, achter de vogel, berg, zonsondergang,
De ware betekenis die om ontcijfering roept.
Wat ongerijmd was, wordt vanzelfsprekend.
Wat onbegrijpelijk was, wordt dan begrepen.

Maar als de wereld nu geen voering heeft?
Als op de tak de lijster niets meer betekent
Dan lijster op tak, onbekommerd om een zin,
De dag volgt op de nacht
En er op aarde niets is dan deze aarde?

Zelfs als het zo zou zijn, blijf toch
Het woord dat, eens door een sterfelijke mond gewekt,
Zal rennen, rennen, een onvermoeibare gezant,
Over interstellaire velden, wervelende melkwegen
En protesteren, roepen, schreeuwen.

Vert. Jeannine Vereecken
uit: De mooiste van Czeslaw Milosz
Lannoo, 2008

https://www.kuleuven.be/thomas/page/tijdschriften/viewarticle/62524/