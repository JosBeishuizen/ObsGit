# Kopland Rutger - Aan het grensland
Je hebt al ontelbare malen gezien
hoe dit uitzicht is en nog blijf je
telkens weer kijken
 
alsof er iets is waarvan je weet
dat je het niet ziet, niet kent
je noemt het het grensland
het eind van de wereld om je heen

maar wat wil je met het zien
van het telkens weer onzichtbare
het telkens weer onbekende
 
en je denkt aan 1 KorintiÃ«rs 13:
nu kijken we nog in een wazige spiegel
maar straks staan we oog in oog
 
nu is mijn kennen nog beperkt
maar straks zal ik volledig kennen
zoals ik zelf ben gekend