# Hanlo Jan - Zo meen ik dat ook jij bent
- zoals de koelte ’s nachts langs lelies
  en langs rozen
  als wit koraal en parels diep in zee
  zoals wat schoon is rustig schuilt
  maar straalt wanneer ik schouwen wil
  zo meen ik dat ook jij bent
  
  als melk
  als leem
  en ’t bleke rood van vaal gesteent
  of porselein
  zoals wat ver is en gering
  en lang vergeten voor het oud is
  
  zoals een waskaars en een koekoek
  en een oud boek en een glimlach
  en wat onverwacht en zacht is en het eerste
  en wat schuchter en verlangend en vrijgevig
  gaaf maar broos is
  zo meen ik dat ook jij bent