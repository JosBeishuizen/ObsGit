- Ik hou van ochtendlijk vrijen,
  vóór alles weer moet
  nog even mógen. En nadien buik aan rug
  nog wat tegen elkaar aanliggen in de klaarte
  van net-klaargekomen-zijn.
- Buiten ligt alles helder vastgevroren,
  een klare vriesochtend is altijd klaarder
  dan een klare zomerochtend, ongeveer zoals
  helderheid in een zwart-witfilm
  helderder is dan in kleuren.
  Alles is zichtbaar. De naakte feiten
  hebben kou.
- Maar wij niet. Na de liefde buiten komen
  is zoiets als van de sauna
  in ijskoud water springen: je voelt het
  nauwelijks. Je voelt het net genoeg
  om je ijzersterk te weten.
- Uit: De Gedichten (p. 144). Amsterdam/Antwerpen, De Arbeiderspers, 1998.