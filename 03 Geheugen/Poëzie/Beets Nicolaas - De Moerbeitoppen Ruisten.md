# Beets Nicolaas - De Moerbeitoppen Ruisten
‘De Moerbeitoppen ruisten;’  
God ging voorbij;  
Neen, niet voorbij, hij toefde;  
Hij wist wat ik behoefde,  
En sprak tot mij;  
  
Sprak tot mij in de stilte,  
De stille nacht;  
Gedachten, die mij kwelden,  
Vervolgden en ontstelden,  
Verdreef hij zacht.  
  
Hij liet zijn vrede dalen  
Op ziel en zin;  
‘k Voelde zijn vaderarmen  
Mij koestren en beschermen,  
En sluimerde in.  
  
De morgen, die mij wekte  
Begroette ik blij.  
Ik had zo zacht geslapen  
En Gij, mijn Schild en Wapen,  
Waart nog nabij  
  
Nicolaas Beets. 1804-1903  
