# Sonnet 1
From fairest creatures we desire increase,  
That thereby beauty's Rose might never die  
But, as the riper should by time decease,  
His tender heir might bear his memory.  
But thou, contracted to thine own bright eyes,  
Feed'st thy light's flame with self-substantial fuel,  
Making a famine where abundance lies.  
Thyself thy foe, to thy sweet self too cruel.  
Thou that art now the world's fresh ornament  
And only herald to the gaudy spring,  
Within thine own bud buriest thy content  
And, tender churl, mak'st waste in niggarding.  
   Pity the world, or else this glutton be:  
   To eat the world's due, by the grave and thee.  

Van schone schepsels wenst men nageslacht  
Om zo de roos der schoonheid nieuw te enten,  
Zodat, als ooit het rijpere vergaat,  
De nazaat ons de pracht weer in kan prenten.  
Maar jij bent zelf jouw vlam, en zo gericht  
Zul jij je eigen brandstof potverteren, 
Zo wordt in weelde armoe aangericht  
En wreed zul jij je schone zelf duperen.  
Je bent nu jong, voor ieder bezienswaard,  
Uniek tot lentebrenger uitverkoren;  
Bedenk dan, vlegel, 't zaad dat men bespaart  
Is naar de knoppen, aan de oogst verloren.  
   Wees mild voor ons, of schrok maar lekker veel:  
   Eet voor en na je graf óns eerlijk deel.  

vertaling: [Erik Honders](http://translationsandpoems.blogspot.nl/?view=sidebar), 2007

We willen nageslacht van mooie mensen.  
Zo zal de roos van schoonheid nooit vergaan.  
Wel loopt hij, rijper, aan tegen de grenzen  
Van tijd; een nieuwe loot wordt erfgenaam.  
Maar jij fixeert je op je eigen beeld.  
Je licht schijnt fel, je bent je eigen kaars.  
Je hongert, en je bent zo rijk bedeeld.  
Angst voor jezelf, drijft dat tot zoiets zwaars?  
Weet, jouw gestalte fleurt de wereld op.  
Je bent de bode van de lentemorgen.  
Wat jij te bieden hebt is nog in knop;  
Wat eeuwig zonde als dat blijft verborgen.  
   Pas op, of jij wordt, in jezelf gekeerd,  
   Door 't graf en door jezelf intens verteerd.  

vertaling: [Willem van der Vegt](https://fmlekens.home.xs4all.nl/Q1609/vertalingen.htm#vegt), 2007

https://open.spotify.com/episode/5KSaAKI6CdJuTy9voqmg7g?si=g-U4b191SK-93uQOO3dCuQU
https://fmlekens.home.xs4all.nl/Q1609/1.htm

