- Lieg alsjeblieft niet tegen me
  niet over iets groots niet over iets
  anders. Liever hoor ik het
  vernietigendste dan dat je liegt
  want dat is nog vernietigender.
  
  Lieg niet over liefde
  iets dat je voelt of iets dat je
  zou willen voelen. Liever word ik
  bedroefd dan dat je liegt
  want dat is nog bedroevender.
  
  Lieg niet tegen me over gevaar
  want ik voel toch je angst
  en wat ik gewaar word is waar
  of ik ken je niet en dat
  is nog gevaarlijker.
  
  Lieg niet tegen me over ziekte
  liever kijk ik die diepte in
  dan dat ik mij verlies in Ã©Ã©n
  van jouw lieve verzinsels
  want daarmee verlies ik me dieper.
  
  Lieg niet tegen me over sterven
  want zo lang we er nog zijn
  vind ik dat toegangsloze
  niet mededelen wat je denkt
  erger en zo veel doder.