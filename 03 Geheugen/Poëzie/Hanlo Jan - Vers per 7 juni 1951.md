# Hanlo Jan - Vers per 7 juni 1951
Bedoel je Josje met de kleine ogen?
Nee, met de grote.

Bedoel je Josje met de schelle stem?
Nee met de mooie.

Bedoel je Josje met het haar dat naar niets ruikt?
Nee, met dat fijn ruikt.

Bedoel je Josje aan wie je nooit denkt?
Nee, aan wie ik altijd denk.

Bedoel je Josje, die nooit Engelse woorden wil opschrijven?
Nee, die dat juist wel graag doet.

Maar die dan met met schrijfletters schrijft?
Nee, die met grote drukletters schrijft.

Maar die de woorden van een zin altijd van elkaar schrijft?
Nee, die veel woorden van de zin aan elkaar schrijft.

Bedoel je Josje, die voor een scheepje spaart?
Nee, die voor een zaklantaarn spaart.

Bedoel je Josje, die niets om je geeft?
Nee, ik bedoel Josje die graag bij mij is.