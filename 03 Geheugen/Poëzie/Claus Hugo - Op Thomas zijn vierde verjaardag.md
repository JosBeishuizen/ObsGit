# Claus Hugo - Op Thomas zijn vierde verjaardag
Later, mijn jongetje, word je een man,
later reikhals je als een giraffe naar het hoe en het waarom
Men zal je stempelen als bagage
Men zal je kwetsen om je wens en je droom
En jij zal trachten eens en voorgoed te fotograferen
het hoe en het waarom van de vrouw
die kantelt in je lakens
die zingt naarmate je ontdubbelt in haar vel:
En nog later, jongetje, wordt
je leven een plakboek.
Maar nog lange niet, nog lange niet.

Uit: Gedichten 1948 - 1993. Amsterdam, 1994.