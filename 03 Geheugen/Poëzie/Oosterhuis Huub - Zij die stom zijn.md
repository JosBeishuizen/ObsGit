# Oosterhuis Huub - Zij die stom zijn
- Zij die stom zijn, ver heen, koud, steen in steen,
  zij die in doodswoestijn onvindbaar zijn:
  wie weet hun naam, wat heeft met hen gedaan
  die genoemd wordt Gij, onvoorstelbaar Gij,
  die â€™t verloren kind schreiend zoekt en vindt,
  die het leven zelf uit de dood opdelft.
  
  Hoe in duisternis dit bestaan ook is,
  hoe zwart mijn verdriet, wanhoop wordt het niet,
  omdat Gij God zijt die mijn leven leidt,
  Gij volstaat voor mij, zijt mijn zekerheid.
  Van uw aangezicht straalt mijn ogenlicht.
  Komen zal de dag dat ik rusten mag.
  
  Die rampzalig zijn, zullen zalig zijn.
  Die verworpen zijn, zullen in U zijn.
  Die zich keerden van U, zij vinden U.
  Onbeminden, om niet bemind door U.
  Lachen wordt gehoord als uw laatste woord
  dit verscheurd heelal prachtig maken zal.