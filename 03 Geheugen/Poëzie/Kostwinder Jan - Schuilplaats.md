# Kostwinder Jan - Schuilplaats
Steeds vaker vind je jezelf tussen aankomst
  en vertrek, en je kunt zo fijn belangrijk zijn
  â€“ maar in je knoopsgat schuilt nog
  een sproetig jongetje dat van lezen hield
  al schuimt je mond aan een uitgelezen buffet.
  Soms betreur je slechts gebrek aan jongedames
  in vergaderzalen; soms ook zit je op het grasveld
  met het meisje dat je zoenen mocht toen je zeven werd.
  Je lijkt wel van de geheime dienst in je zwarte pak
  en witte overhemd, maar je geheim is dat je niet bent
  wat je lijkt. Kijk maar in je knoopsgat, je bent het
  nog steeds, al raak je jezelf steeds vaker
  kwijt..