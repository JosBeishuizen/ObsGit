# Brands Wim - De jas
Maar eerst is er een oude jas. Nu hangt hij
aan de kapstok, binnenkort wordt hij
erbannen naar het hok.
  
En eerst is er een avond waarop ik aarzel
naar buiten te gaan. Buiten is het koud.
In gedachten trek ik voor het eerst
  
die oude jas aan. Ik ben alleen op straat.
Wie had dat durven dromen. Ik kijk
in de ruiten en zie
  
voor het eerst mijn vader in deze stad lopen.
‘Waar ga je heen?’ ‘Nergens heen.’
‘Dan gaan we dezelfde kant op.’
  
(Bron: Hollands Maandblad, 2007-1. Wim Brands maakt op 4 april 2016 een einde aan zijn leven. Dit gedicht schreef hij vlak voor de dood van zijn vader over wie hij o.a. vertelde dat hij ook geen vrede had met het leven)
