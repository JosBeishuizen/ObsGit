# Campert Remco - Morgen
Morgen is het licht
licht als dit papier licht als de Zeppelin
op een oude ansichtkaart die ik vond

morgen is het licht
vraag niet waarom want morgen is het licht
licht als kindervingers licht als een scheldwoord

morgen is het licht
licht als mensen soms sterven
licht als hun ogen hun gefluisterd woord

morgen is het licht
licht als brood licht als brandende huizen
vraag het de mensen zij zullen zeggen

morgen is het licht
licht als het zonlicht in het water
licht als het maanlicht op de velden

licht als het licht in de morgen
is het licht