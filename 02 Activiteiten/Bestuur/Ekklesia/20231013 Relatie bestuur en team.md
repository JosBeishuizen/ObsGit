# 20231013 Relatie bestuur en team

1 Wat zeggen de statuten van de vereniging?
Artikel 3.3.
	Onder de verantwoordelijkheid van het bestuur voert het liturgisch team van de Ekklesia Amsterdam in nauwe samenwerking met beschikbare vrijwilligers inhoudelijk en organisatorisch de activiteiten uit voo liturgie, pastorale zorg en andere (vrijwilligers-)activiteiten van de vereniging. Voor de inzet van het liturgisch team en de vrijwilligers worden jaarlijks afspraken vastgelegd in een activiteitenplan en over deze activiteiten wordt verantwoording afgelegd aan het bestuur van de vereniging.
Artikel 8.1.
	Het bestuur is belast met het besturen van de vereniging.
	Het bestuur is belast met de voorbereiding, de nadere uitwerking en de uitvoering van de besluiten van de algemene ledenvergadering en in overeenstemming met deze besluiten met de verzorging van al hetgeen tot de dagelijkse gang van zaken behoort. In het bijzonder is het bestuur gesprekspartner en klankbord voor het liturgisch team en andere voorgangers van de liturgische diensten.
Artikel 8.6.
	Het bestuur laat de volgende plannen opstellen, stelt deze vast en herziet ze zo nodig:
		a. een jaarlijks beleidsplan met de daarbij horende begroting;
		b. een voortschrijdend meerjarenbeleidsplan;
		c. eventuele andere plannen als van tijd tot tijd door het bestuur te bepalen.
	Het bestuur legt deze plannen voor aan de algemene ledenvergadering ter goedkeuring.
Artikel 8.7.
	Het bestuur draagt zorg voor regelmatig en gestructureerd overleg met het liturgisch team en andere medewerkers van de Stichting Ekklesia Leerhuis Amsterdam over de gang van zaken en stelt in overleg met de medewerkers een activiteitenplan op. Hierbij kunnen ook andere betrokkenen, zoals bijvoorbeeld externen die via een opdracht voor het verrichten van diensten nauw zijn verbonden met de stichting, worden betrokken. 
Artikel 9.
	Het bestuur benoemt uit zijn midden een voorzitter, een secretaris en een penningmeester, waarbij de eerste twee functies in één persoon verenigd kunne zijn. De voorzitter, secretaris en penningmeester vormen tezamen het dagelijks bestuur.
	Het bestuur kan tevens uit zijn midden een plaatsvervangend voorzitter benoemen, die bij afwezigheid van de voorzitter al diens taken en bevoegdheden waarneemt.

2 Voorstel om de taken binnen het bestuur en de relatie tussen team en bestuur beter te regelen.

a. Het bestuur stelt jaarlijks een beleidsplan op, als uitgebreide toelichting op de begroting. Het bestuur stelt een meerjarenplan op en werkt dat plan jaarlijks bij. Deze plannen worden jaarlijks bij de behandeling van de begroting door de ALV vastgesteld.

b. Het liturgisch team stelt jaarlijks een activiteitenplan op. Dit plan wordt in het bestuur vastgesteld.

c. Binnen het bestuur wordt een aantal portefeuilles verdeeld. In een portefeuille wordt het algemene beleid rond de inhoud van de portefeuille uitgewerkt. Binnen het bestuur worden de volgende portefeuilles verdeeld: 
	- Financiën (penningmeester);
	- Verbinding met het liturgisch team (voorzitter);
	- Personeel;
	- Gemeenschap en groepen;
	- Communicatie;
	- Secretariaat en infrastructuur;
	- Externe relaties.
	
d. Het bestuurslid dat de verbinding met het team onderhoudt overlegt over de lopende zaken met het liturgisch team en met afzonderlijk leden van het team.

e. In het dagelijks bestuur vindt afstemming op hoofdlijnen plaats over de voorbereiding en uitvoering van activiteiten waartoe in het bestuur is besloten.

f. Bestuur en team komen maandelijks bijeen in een gezamenlijk overleg. 