# 20240918 Stukje over heidag
Op maandag 2 september kwamen we als team en bestuur bijeen om met elkaar te spreken over het nieuwe seizoen. Op zo'n moment ga je weer eens met elkaar na, waarom en hoe je doet wat je doet. Het bijzondere van deze heidag is dat we twee nieuwe adspirant bestuursleden hebben: Evelien Terstappen en Arnd Jan Gulmans. Jonge mensen met een frisse kijk op de ekklesia. Samen met Mirjam en Rascha hebben zij de dag voorbereid. Dat was goed te merken. Veel nieuwe vragen en gezichtspunten. Heel verfrissend! Zonder in alle details van de gesprekken te duiken kan één afspraak wel vermeld worden: we gaan dit seizoen een aantal diensten organiseren die gericht zijn op de generatie dertigers en ouder in de ekklesia, én op hun kinderen, pubers en jonger. Juist door die gebundelde inspanning hopen nieuwe wegen te vinden om het verhaal door te geven aan nieuwe generaties. Voor mij persoonlijk is dat het belangrijkste speerpunt voor dit seizoen. 