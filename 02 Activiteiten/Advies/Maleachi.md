# Maleachi
- [x] Maleachi: Algemene inleiding #todo 
- [x] Maleachi: Specifieke inleiding
- [x] Maleachi: 1:1-5 #todo 
- [x] Maleachi: 1:6-9 #todo 
- [x] Maleachi: 1:10-14 #todo 
- [x] Maleachi: 2:1-9 #todo 
- [x] Maleachi: 2:10-17 #todo
- [x] Maleachi: 3:1-5 #todo
- [x] Maleachi: 3:6-12 #todo
- [ ] Maleachi: 3:13-21 

![[12. MALEACHI_comm j+ac.docx]]

### Maleachi: Algemene inleiding

"Het is eigenlijk niet mogelijk om de profeten met plezier te lezen. Hun woorden schuren, ... "
Inderdaad, dat geldt zeker voor Maleachi. Het beeld van God dat uit dit boek naar voren lijkt te komen is het beeld van een verongelijkte God die beledigd is door de geringe en weinig serieuze aandacht die hij ontvangt van de priesters. Elk offer is een kat in de zak... Wat je je afvraagt: waarom heeft God die aandacht, die offers,  nodig? Staat hij daar niet boven? Wat betekent het dat hij een jaloerse gid wordt genoemd?

Stel je krijgt van een vriend een cadeau op je verjaardag, een boek, dat al gelezen blijkt te zijn. Je vriend heeft het kennelijk gelezen, vond het niet interessant genoeg om in de kast te zetten en geeft het cadeau alsof hij het speciaal voor jou gekocht heeft. Ga je je dan beklagen bij die vriend? Voel je je niet serieus genomen? Ik weet het niet, ik geloof dat ik er niet op terug zou komen. Je vindt uiteindelijk de vriendschap belangrijker dan zo'n mislukt cadeau. 

Het verhaal doet je ook terugdenken aan het verhaal van Kaïn en Abel. Abels offer werd aanvaard, dat van Kaïn niet. Ik herinner me nog die schoolplaat waarbij de rook van het offer van Abel recht omhoog ging en de rook van Kaïns offer horizontaal verwaaide. 

Kennelijk gaat het hier om iets fundamentelers dan zomaar een mislukt offer. Hoe zit dit?

### Maleachi: Specifieke inleiding

Nog twee vragen: wat is een offer en waarom dit boek in de Bijbel.

Wat is een offer: al lezend kwamen we er achter dat we eigenlijk niet echt goed weten wat de functie en betekenis van een offer is. In het dagelijks spraakgebruik kun je zeggen dat een offer een geschenk is aan een god, als dank, of ter reiniging of vergiffenis (Wikipedia). Do ut des: ik geef opdat u iets teruggeeft. Zo kun je je ook opofferen voor een ander of voor de goede zaak. Je kunt je leven geven voor je vaderland. Dit is allemaal dagelijks spraakgebruik. Is dit ook de manier waarop er in de Bijbel en in het bijzonder in het boek Maleachi of offers wordt gesproken? Brengen wij eigenlijk nog offers aan God?  Hoe dan? Waarom vragen goden eigenlijk om offers? Waarom vraagt de God van de machten om offers? Al lezend ontdek je steeds sterker dat je geen antwoord op die vragen hebt. 

Waarom is Maleachi opgenomen in de canon? Is daar iets over te zeggen. Er staat in de Inleiding wel iets over onder "van dwars boek tot heilig boek", waar daar gaat het eigenlijk meer over de plaats van de kleine Profeten naast de andere bijbelboeken. 

### Maleachi: 1:1 - 5

In vers 2 en 3 wordt over Jacob en Ezau gesproken (zie boven), offers die wel en niet aanvaard worden. Je kunt zo'n tekst lezen vanuit de geschiedenis, zoals je in de toelichting doet. Edom als de grote vijand van Israel. Net zoals de nazi's de vijanden van de Joden waren. Doet mij denken aan een tekst van Abel Herzberg uit Amor Fati (p. 69): "Hoe men het ook keert of wendt, het blijft een merkwaardige geschiedenis. Een heel kleine stam, die eenmaal leefde op een strookje grond, ver weg, grenzende aan de woestijn, leefde de ene eeuw na de andere, zonder enige macht en ongewapend, en het ene wereldrijk na het ander gaat te gronde. En in zijn ondergang beschuldigt het die kleine stam telkens opnieuw de oorzaak te zijn van al zijn onheil en tracht hem te verdelgen. En op een goede avond ligt er ondanks alle verliezen dan toch weer een toevallige man uit die stam ergens op een toevallige plek op de wereld en denkt. Die toevallige man is de enige niet. De kleine stam is niet verdelgd. Het wereldrijk is echter verzwolgen. Dat is  het resultaat".

Maar als je dit perspectief loslaat, dan lijkt er ook iets willekeurigs in het verhaal te zitten. Jacob's offer wordt wel gewaardeerd en aanvaard maar dat van Ezau niet. Kan Ezau daar iets aan doen? Heeft hij iets verkeerds gedaan? 

Zit dit perspectief ook een beetje achter vers 2?

*(2) Ik houd van jullie,
heeft de LEVENDE gezegd.
Maar jullie zeggen:
Hoezo, houd jij van ons?
Is Esau niet de broer van Jakob?, 
luidt de godsspraak van de LEVENDE?
Ik hield van Jakob, 
(3) maar van Esau moest ik niets weten.*

Kennelijk deugt er iets niet met het tweede perspectief. Maar wat?

### Maleachi 1:6 - 9

### Maleachi 1:10 - 14

In je commentaar benadruk je wat je kernvraag is: hoe serieus neem je je geloof in de LEVENDE? Wat heb je er voor over. Of krijgt de LEVENDE, net als de honden, de restjes die de mens niet wil? In aansluiting op de twee perspectieven hierboven is dit misschien het derde en juiste perspectief om Maleachi goed te verstaan? Is misschien iets om in de inleiding te benadrukken en toe te lichten? Dat helpt om het hele boek goed te verstaan. 

Ik probeer het even te vertalen naar onze context. Je geloof beleven op zondag in een dienst is mooi, maar als het verder geen ruimte geeft in je leven van dag tot dag, dan stelt dat geloof eigenlijk niet zoveel voor. God vraagt een totale inzet. Zoiets? Klinkt misschien een beetje gereformeerd.... Ik probeer te begrijpen wat met de tekst wordt bedoeld... Overigens begrijp ik vanuit dit perspectief ook beter wat met "offer" wordt bedoeld. 

### Maleachi 2:1 - 9

Deze passage is heel plastisch en ook heel goed te volgen. En ook heel absoluut! Als je verantwoordelijkheid voor de gemeenschap op je hebt genomen en je doet het niet goed, berg je dan maar. Is er een verbinding met Psalm 2 (vert. Oosterhuis/Van der Plas):

Waartoe leidt het woeden van de volken,
het rumoer van de naties? Tot niets.
De koningen van de aarde komen in verzet,
de wereldmachten spannen samen
tegen de HEER en zijn gezalfde:
‘Wij moeten hun juk afwerpen,
ons van hun boeien bevrijden.’

Die in de hemel troont lacht,
de Heer spot met hen.
Dan spreekt hij tot hen in woede,
en zijn toorn verbijstert hen:
‘Ikzelf heb mijn koning gezalfd,
op de Sion, mijn heilige berg.’ 

Het besluit van de HEER wil ik bekendmaken.
Hij sprak tot mij:
‘Jij bent mijn zoon,
ik heb je vandaag verwekt.
Vraag het mij
en ik geef je de volken in bezit,
de einden der aarde in eigendom.
Jij kunt ze breken met een ijzeren staf,
ze stukslaan als een aarden pot.’

Daarom, koningen, wees verstandig,
wees gewaarschuwd, leiders van de aarde.
Onderwerp u, toon de HEER uw ontzag,
breng hem bevend uw hulde.
Bewijs eer aan zijn zoon met een kus,
anders ontvlamt zijn woede, en uw weg loopt dood,
want bij het geringste ontsteekt hij in toorn.
Gelukkig wie schuilen bij hem. 

Is dit een hoopvolle boodschap? Zeker in onze tijd, nu de machthebbers die eigen gewin nastreven het voor het zeggen lijken te hebben? Of is de boodschap van Maleachi toch echt gericht op de kerkelijke leiders? Die ook op alle mogelijke manieren kunnen falen en gefaald hebben? Zozeer dat velen denken: als godsdienst en geloof alleen maar leiden tot haat en geweld, dan neem ik er liever afscheid van. 

Anne-Carien brengt nog een andere lezing van Maleachi in, die je het vierde perspectief zou kunnen noemen. Zij stelt voor om "God" op te vatten als Het Goede of De Goede Zaak. Als je de tekst zo leest, dan is in het boek Maleachi niet God zelf aan het woord, die zich via Maleachi beklaagt over de belabberde kwaliteit van de offers die de priesters hem brengen. Nee, hier is gewoon Maleachi zelf aan het woord, die de priesters (en iedereen die zich aangesproken voelt) voorhoudt, dat je de Goede Zaak niet met halfslachtige acties kunt dienen. Zoals de Rabobank directeur die volhoudt dat hij zich altijd aan de regels heeft gehouden bij het verstrekken van leningen aan boeren die hun bedrijf of veestapel wilden vergroten. Zo dien je de klimaatdoelen niet. De Goede Zaak vraagt om totale inzet, om totale offers. Zo bezien is de tekst goed te begrijpen en is de impact heel duidelijk, ook in onze tijd. 

### Maleachi 2:10 - 17

In de toelichting zeg je: "*... blijven de woorden en de voorschriften in de Tora van kracht of is men intussen door gedwongen verblijf in het buitenland zo wereldwijs geworden, dan men die woorden nu met een korreltje zout kan nemen? Daarover gaat deze dialoog.*" Het is steeds weer dat perspectief van de totale inzet, het trouw blijven aan de traditie. Ik realiseer me dat dit perspectief mij in mijn jeugd door mijn gereformeerde omgeving is bijgebracht. "Wereldmijding" werd dat toen genoemd. Geen ijsco op zondag kopen, je mag op zondag niet een ander voor je laten werken. Van dat perspectief heb ik in mijn studententijd afstand genomen, dat voelde wel als een bevrijding. Is het nu zo dat deze tekst eigenlijk oproept tot een terugkeer naar dat perspectief?

Maar als je het vierde perspectief kiest, niet trouw aan de traditie maar trouw aan de Goede Zaak, dan valt alles wel op zijn plaats. 

### Maleachi 3:1 - 5

Deze passage is weer veel beter te volgen en te begrijpen. Zoals je schrijft: "*Trouw aan de LEVENDE is dus niet alleen de offers op de juiste manier brengen, ook niet alleen afgoderij vermijden, maar ook recht doen aan je medemens. Dat ligt, zo mogen we uit deze passage opmaken, allemaal in elkaars verlengde.*"

Dit past weer helemaal in de manier waarop we gewend zijn geraakt de Bijbel te lezen. Zeker als je "trouw aan de LEVENDE" opvat als trouw aan de Goede Zaak. Maar het roept toch ook weer een vraag op: dat "in elkaars verlengde liggen" van de verschillende perspectieven, dat vind ik weer moeilijk te volgen. Ik worstel nog steeds een beetje met de oude beelden van mijn jeugd...

### Maleachi 3:6 - 12

Wel weer een duidelijke passage. De wederkerigheid is goed te begrijpen. Wat het tot slot dan toch weer moeilijk maakt is de harde werkelijkheid. Ik las net van Lisa Weeda het verhaal over haar familie in Oekraïne. De Russen, de Duitsers, de Russen opnieuw, halen de oogst van het land, echte "kaalvreters" dus. Het lijkt maar niet goed te komen...
