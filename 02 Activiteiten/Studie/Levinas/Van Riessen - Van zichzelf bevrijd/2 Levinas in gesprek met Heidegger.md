# 2 Levinas in gesprek met Heidegger 
De grenzen van de eindigheid: Philip Larkin in het gedicht Aubade over de angst voor de leegte van de dood. Definitief post-christelijk: geen enkel teken van leven in het gedicht. Geen god die zich over ons bekommert. Doodgaan als het einde van een unieke identiteit. "To one man once, and that man dying." Sterven is onontkoombaar, leven is onherhaalbaar. 

Moet poëzie niet de kant van het leven zoeken? Het oer-menselijk geloof in het eeuwige leven dat we niet op een eng-religieuze manier moeten interpreteren (Seamus Heaney).

*Heidegger over de dood*
Epicurus: je kunt niet iets vrezen dat je niet voelt. Heidegger: de dood is midden in het leven aanwezig.
We ervaren de sterfelijkheid van anderen. Maar dan treft het ons nog niet, we blijven nog buiten schot. Het bewustzijn van sterfelijkheid kan ook een creatieve krachtbron zijn. Openstaan voor de dood als mogelijkheid doet het leven zelf als mogelijkheid verschijnen. Alle gerealiseerde mogelijkheden, functies, rollen, zouden er ook niet kunnen zijn. Dit besef voert ons naar ons authentieke zelf, een onherhaalbare en op onszelf betrokken mogelijkheid. Denk aan de bucketlist, de dingen die je nog graag zou doen. Als je nog maar een half jaar te leven zou hebben, wat zou je dan doen en nalaten? Carpe diem! Maak je keuzes, nu het nog kan. 

Heidegger: zijn-ten-dode, de dood als leermeester van het leven (Kierkegaard). Maak ernst met het leven, maak van je leven een eenheid die het daglicht verdragen kan. Leef niet gedachteloos. 
Kierkegaard: dat kunnen we niet zelf, wees wel bereid als christenmens om je leven te laten dichten. Een eenvoudig christenmens leeft veel poëtischer dan menig briljant intellectueel. 

Heidegger: wat leert ons de dood? Wat we van plan zijn is altijd een mogelijkheid onder vele andere. Elke mogelijkheid is verbonden met een onmogelijkheid. Ons leven wordt nooit een geheel. De sterfelijkheid maakt ons unbezüglich, betrekkingsloos, op het uiterste punt verdwijnen al onze relaties in de betekenisloosheid. De dood snijdt alle banden door en werpt ons terug op onszelf. De dood is onherroepelijk. We vluchten van dit harde feit weg in de richting van de anderen. De sociale wereld houdt de dood op afstand. Het sociale leven als een vorm van ontrouw aan onze diepste en meest eigenlijke mogelijkheid.

De eindigheid die ons terugwerpt op onszelf: zie Sartre, de Beauvoir, Camus. Terugkerende vragen: hoe wil je na je dood herinnerd worden? Wat zou je doen als je nog maar een half jaar te leven had? We zijn zelf verantwoordelijk, moeten zelf ons leven ter hand nemen. 

Levinas neemt afstand van dit denken en noemt het bevooroordeeld en vooringenomen. Hij plaatst het verschijnsel eindigheid in de context van de ervaring van het Oneindige. Voor Levinas is de eindigheid niet het laatste onwrikbaar gegeven aangaande het menselijk bestaan.

*De kennismaking met Heidegger. De werkwoordelijkheid van het zijn.*
Levinas beschouwde Sein und Zeit als één van de hoogtepunten uit de geschiedenis van de filosofie. Bij Heidegger is Zijn een werkwoord  dat vooral naar een 'gebeuren' verwijst. De ontologische differentie: het verschil tussen het zich openbarende Zijn en de zijnden. Zijn en tijd zijn verbonden. Het Zijn is niet bestendig aanwezig maar komt steeds aan het licht. Existeren is een activiteit, een opdracht. Mens-zijn is bestaan te midden van mogelijkheden waaruit gekozen moet worden. Een mogelijkheid moet als mogelijkheid herkend worden. 

*Eindigheid en transcendentie*
Daarmee haal je de toekomst naar je toe. Je transcendeert het heden en grijpt vooruit op iets anders dat er nog niet is. De dood als mogelijkheid brengt ons het dichtst bij een authentiek zelfbesef. Levinas kritiseert dit begrip van transcendentie: geen overschrijding van eigen begrensdheid in de richting van een absoluut, boventijdelijk ideaal (God). Geen ruimte voor een waarheid die van buiten komt. 

*Het klimaat van Heideggers filosofie verlaten*
Levinas gaat op zoek naar de verhouding van het 'zijn' en het zijnde. Wat stelt 'zijn' voor, zónder het zijnde? Niets, louter een vorm van er-zijn, il-y-a, een bedreigende aanwezigheid zonder gezicht. Zoals het donker in de nacht voor de slapeloze voelt. Je voelt je machteloos, geen ruimte om wat dan ook te ondernemen. De klok tikt door, jij bent verlamd. Zodra je opstaat is de dreiging van het amorfe donker verdwenen. Je bent er weer en plannen hebben weer betekenis. Dus of je bent zelfstandig, subject van het zijn. Of je bent onderworpen aan, subject aan het zijn. Dat is angst, horreur, eindigheid, zijn-ten-dode. Beklemming, je kunt niet aan jezelf ontsnappen, je bent gebonden aan jezelf. 

*Zelfstandigheid binnen het il-y-a: de hypostase*
Om te kunnen denken in termen van menselijke mogelijkheden is er dus in de eerste plaats een zelfstandig zijnde nodig dat zich in het anonieme 'zijn' een plaats verwerft. Dat is wat Levinas de hypostase noemt. Het gaat bij hem niet om de ontstaansgrond van de hypostase maar om de dynamiek. De geboorte van het zelf als een dramatisch proces, van verbinding (onvrijheid) en losmaken (vrijheid). Subject-zijn is een verhouding tot jezelf hebben en in die zin aan jezelf gebonden zijn. Het zelfstandig zijnde als hypostase. Vrijheid kan een nieuw begin maken en de oneindige loop van de tijd doorbreken. Net als bij Hannah Arendt: het menselijk bestaan als de mogelijkheid om steeds opnieuw te beginnen. Het begin is belangrijker dan het einde, contra Heidegger die de nadruk legt op de relatie van de existentie tot zijn einde. 

Hypostase betekent een breuk met het anonieme 'zijn', de wereld als bedreigende ruimte en breuk met de loop van de tijd. Het zijnde is in die vrijheid ook weer tragisch aan zichzelf gebonden worden. 

Hoe kan het zelf een echte verhouding tot de toekomst krijgen? Wat is dat eigenlijk - toekomstig-zijn? Een fundamenteel verschil tussen Levinas en Heidegger. Heidegger: het weten en ervaren van de eindigheid maakt ons toekomstgericht. Het bestaan is fragiel, angst als grondstemming. Maar dat geeft ons ook de energie om los te komen van andermans oordelen. 

Levinas wijkt hiervan af. Vertrekpunt de hypostase, het subject (Dasein) met een soevereine macht over zichzelf maar ook met tragische gebondenheid aan zichzelf. Kunnen sterven is besef hebben van de grens van het mogelijke. De dood is ook bevrijdend: het is volstrekt anders en kan mij van mijzelf bevrijden. Iwan Iljitsj laat uiteindelijk zijn verzet tegen de dood los. Dan is het zwarte dat hij steeds om zich heen zag veranderd in licht. De dood is er niet meer. 

Tragisch is niet de sterfelijkheid maar de noodlottige gebondenheid van het zelf aan zichzelf. De dood als Ander die de gesloten werkelijkheid van het zelf kan openbreken. 

Ook erotiek kan het zelf bevrijden uit de cirkel van zelfbetrokkenheid waarin het opgesloten zit. Eros als de erotische ander die het verlangen naar lichamelijk contact oproept. Het gaat niet om het opdoen van kennis. De minnaars blijven een mysterie voor elkaar. Vrijheid is niet het belangrijkste kenmerk van het menselijk bestaan. In de erotische relatie ontdekken we de ander als geheim of mysterie. Hier past schroom. Liefde als heerlijke pijn. Vrijen als jouissance à deux. Het lichaam zoekt een manier van omgang met dat wat de geest niet kan bevatten. 

Vruchtbaarheid als overwinning op de dood. Wat stelt Levinas tegenover Sein-zum-Tode? 1. De dood als bevrijding. 2. De erotische relatie met de ander die een werkelijk verlossende kracht heeft. Relaties worden vermenigvuldigd als minnaars ouders worden. 

Hoe verhouden *zijn* en *tijd* zich tot elkaar? Dat is de fundamentele discussie tussen Levinas en Heidegger. Is dat een kwestie van eindigheid of oneindigheid?



![](IMG_20230817_125524.jpg)

![](IMG_20230817_125535%201.jpg)

![](IMG_20230817_125558%202.jpg)
