# 3 Kwaad, transcendentie en nabijheid
Stem geven aan de menselijke roeping tot verantwoordelijkheid. Iets laten gebeuren zonder in te grijpen, daar ben je ook verantwoordelijk voor. Ezechiël 3:20: Als een rechtvaardige een misstap begaat dan moet je dat als omstander niet laten gebeuren. Dan ben je ook verantwoordelijk, aansprakelijk. Ook zij die het kwaad laten gebeuren en niet actief ingrijpen zijn in zekere zin schuldig. Een ethische gevoeligheid die gegeven is met het mens zijn. Wanneer moet ik mij aangesproken voelen? Zie *Anders dan zijn*. Het meest complexe boek dat Levinas heeft geschreven. Over verantwoordelijkheid als ongemakkelijke ervaring. Een verbinding tussen de slachtoffers van de Holocaust en alle andere slachtoffers van de haat tegen de andere mens, die hij als 'antisemitisme' karakteriseert. Antisemitisme als codewoord voor de algemene haat tegen mensen die om wat voor reden dan ook als ongewenst worden beschouwd.

Primo Levi's gedicht *De Overlevende*. 

Sindsdien, op een onzeker uur,
Keert dat verdriet terug,
En is er niemand om hem aan te horen.
Dan brandt het hart hem in de borst.
Hij ziet weer het gezicht van zijn makkers
Lijkbleek in het eerste daglicht,
Grauw van het gruis van cement,
Onherkenbaar in de mist,
Doods gekleurd in hun rusteloze slaap:
's Nachts bewegen zij hun kaken 
Onder de zware steenhoop van hun dromen 
Kauwend op een raap die er niet is.
'Achteruit, weg van hier, verdronkenen,
Niemands brood heb ik afgenomen,
Niemand is in mijn plaats gestorven. Niemand.
Keer terug in jullie mist.
Het is mijn schuld niet dat ik leef en adem 
En eet en slaap en kleren draag.'

Heeft Levi als medeslachtoffer schuld aan het sterven van anderen? Subjectiviteit, zichzelf zijn, zelfbewust zijn en in staat zijn 'ik' te zeggen - het is nooit alleen maar 'op zichzelf zijn'. Altijd is er ook de stem van anderen die mij roepen en soms zelfs aanklagen en beschuldigen. Subject zijn kan ook betekenen: achtervolgd worden door een verantwoordelijkheid voor het lot van de ander. Deze bestaanswijze gaat volgens Levinas vooraf aan het gewone bestaan, waarin mensen in vrijheid hun bestemming kiezen. Het is er zelfs de inspiratie van. Hoe kun je nog in God geloven na deze gebeurtenissen. De religie die Levinas aanhangt, is zonder hoop en zonder beloften. Nuchter filosofisch humanisme waarin niet de vrijheid maar de oneindige verantwoordelijkheid centraal staat. 

*God die zijn gelaat bedekt*
De verbindingslijn tussen verantwoordelijkheid en oneindigheid. De religieuze inspiratie van Levinas blijkt uit het gebruik van bijbelteksten als illustratie. Zijn religiositeit houdt zich verre van dogma's. Van de fenomenologie heeft Levinas geleerd dat abstracte begrippen altijd aan de hand van hun concrete gestalte geïnterpreteerd en begrepen moeten worden. Het 'religieuze' gaat bij Levinas voortdurend onverwachte verbindingen aan met het concrete leven en is niet los daarvan te begrijpen. 'Het kwaad' kan in wijsgerige discussies gemakkelijk optreden als zo'n abstract begrip. Hoe is het bestaan van een rechtvaardige en goede God te rijmen met de grote hoeveelheid kwaad, ellende en lijden waarmee we in de natuur en in de samenleving geconfronteerd worden? Levinas gaat op die vraag in tegen de achtergrond van zijn eigen ervaringen. De Holocaust heeft hem gedwongen om scherp na te denken over de aard van de verhouding van de mens tot God.

*Meer van de Thora houden dan van God*
Tekst: 
https://rozenbergquarterly.com/zvi-kolitz-theologische-verhandeling-literaire-fictie-of-politiek-pamflet-josl-rakover-wendt-zich-tot-god/
Betekent het lijden van onschuldigen dat God niet kan bestaan? Josl ervaart onder een lege hemel de zekerheid van God. Hij moet zelf de verantwoordelijkheid voelen die eerder aan God werd toegeschreven. Levinas: een godsdienst voor volwassenen. Door het stadium van atheïsme heen. 'Op de weg die naar de ene God voert, is er een pleisterplaats zonder God'. In Levinas' eigen denken is zowel plaats voor de ervaring van Gods afwezigheid als voor de ervaring van de nabijheid van God. De nabijheid en de afwezigheid van God staan niet los van elkaar. God is niet aanwezig in de mystieke ervaring. Eerder in situaties die mensen wakker schudden en waardoor ze zich realiseren hoe het met de wereld gesteld is. Dan leren ze iets nieuws, over zichzeld, maar vooral over de levensomstandigheden van anderen. God is aanwezig in het onderricht, in het onderwijs dat Thora heet. Door het bestuderen van de Thora wordt God opnieuw met de werkelijkheid verbonden. Josl: ik houd van hem maar ik houd nog meer van zijn Thora. Levinas vraagt zich wel af: waarom belooft dit strenge onderwijs zo weinig, waarom vraagt het zoveel, waarom geeft het geen uitzicht op een uiteindelijke toestand van vrede en recht? God verbergt zijn gelaat, een onmisbaar stadium op de weg naar religieuze volwassenheid. Integraal humanisme dat om religieus te kunnen zijn de ervaring van Gods afwezigheid verwerken moet. De afwezigheid is een inspiratiebron voor het zoeken naar rechtvaardigheid en solidariteit. De wet is geen plaats om te blijven maar een manier om mensen in beweging te krijgen. 

*Het gebed van de ziel die zichzelf niet zoekt*
In het religieuze humanisme van Levinas niet vanzelfsprekend. Hoe is het mogelijk religieus te zijn in een wereld die is vergeven van ellende? Primo Levi: Auschwitz maakt elke vorm van religieus handelen zinloos. In Auschwitz heb je de bodem bereikt. Alleen nog resten van menselijkheid, uitgedoofde vonken van menselijke solidariteit. Levinas: het zijn sporen van een goedheid die zich niet laat uitroeien, ook al stellen de machten van het kwaad alles in het werk om het goede als zodanig te vernietigen. 

Toch: de gedachte aan God valt ons in en overkomt ons in concrete en alledaagse situaties die tegelijkertijd méér dan alledaags zijn. Als je een stem verneemt die zich niet laat inpassen in de gewone orde van het leven. In het gelaat van de ander gaat God voorbij aan alle namen en beelden die we van Hem kennen. In dat losmaken ervaren we zijn heiligheid. Het bevrijdt ook ons van onwerkelijke voorstellingen van God.

Past bidden nog wel in dit perspectief? Bidden is je ziel uitstorten, uit je eigen leefwereld treden, je uitstrekken naar de wereld die lijdt, naar God die lijdt. God is met hen die lijden en bidden is niet anders dan God nabij zijn in Zijn lijden, het lijden dat Hij ervaart met en door ons.

*Nutteloos lijden*
Fysiek lijden nagelt je vast aan het leven en het zijn: je bent er met huid en haar aan overgeleverd. Lijden is nutteloos en zinloos. Wie doet me dit aan? Breken met de theodicee, waarin wordt geprobeerd het kwaad een plaats te geven in een uiteindelijk zinvolle wereldorde. Lijden kun je niet met Gods wil verbinden. Het is zinloos en nutteloos. Auschwitz maakte een eind aan het vertrouwen in de uiteindelijke overwinning van het Goede. 
Lijden is zinloos, maar is er misschien een passende manier om erop te reageren? Fackenheim: in de Holocaust schuilt het gebod om te zorgen dat het jodendom overleeft. Levinas pleit voor een meer universele benadering. Een opdracht aan alle mensen, los van natie, ras of geloof. Red de humaniteit, activeer het menselijk vermogen tot medelijden of compassie. Laat de ander in zijn lijden niet alleen. De medische wetenschap als deel van de heilige geschiedenis. Je zult de ander niet in de steek laten. Maar wat als mensen de moed dreigen op te geven? Valt er van het boek Job nog iets te leren over de 'heilige geschiedenis' van verantwoordelijkheid? 

*Job en het lijden*
Over Job schrijft Levinas: het kwaad is een exces en een buitensporige aangelegenheid. Het brengt een breuk teweeg in onze ervaring van wat normaal een normatief is. Kwaad is verstoring, het kan niet geïntegreerd worden in een groter betekenisverband. Jobs aanhoudende klacht aan het adres van de Eeuwige is het bewijs dat het onmogelijk is om zich te verzoenen met het lijden. De vrienden houden hem allerlei verklaringen voor. Vaak een gekunstelde theodicee. Eigen schuld, etc. Uiteindelijk dondert God in een storm dat Job de enige was die op een juiste manier over God heeft gesproken. Zijn houding van volharding in het geloof, door alle beklag heen, is beter dan de speculatieve verklaringen van de vrienden. Een poging om de ethiek te redden als het geloof in de 'goede God' aan het wankelen is. Net als Kant zegt Levinas: religieus geloof moet op ethiek gebaseerd zijn. Job leert ons dat ethiek en stevige basis kan vormen voor een oprecht geloof dat niet op beloningen uit is. Levinas gaat verder met de vraag: kan zinloos lijden ondanks alles naar God verwijzen? 
Het kwaad is tegennatuurlijk en monsterlijk. Transcendent in de zin dat het buiten de gewone natuurlijke orde staat. Job ervaart het kwaad niet als een speling van het anonieme noodlot maar alsof iemand het op hem gemunt heeft: 'Waarom doet u mij dit aan?' Het kwaad maakt de ziel vrij om met God in discussie te gaan. In de breuk met de orde verbergt zich een opening en een kans. Het boek Job als onverwachte kans op transcendentie. In Job 38 vraagt God: waar was je toen ik de aarde grondvestte. De manifestatie van Gods almacht tegenover de nietige mens? Levinas: het is eerder een verwijt: waarom was je er niet, waarom laat je me alleen in mijn verantwoordelijkheid voor het universum. Van het prototype van de lijdende mens verandert Job in de verantwoordelijke mens, verantwoordelijk voor een schepping waarbij hij niet aanwezig is geweest. 

*Einde van de theodicee? Levinas en Ricoeur*
De mensheid verkeert in een situatie van godverlatenheid. Kenosis: God heeft zich teruggetrokken en klein gemaakt. Hij staat aan de kant van de lijdende rechtvaardigen maar hij kan het lijden niet voorkomen. De verlaten mens wordt autonoom, zelfstandig, zelfs atheïstisch en leert voor zichzelf te spreken en te beslissen. Het Joodse geloof is volgens Levinas en godsdienst voor volwassenen. Een concentratie op de ethiek is de enige mogelijke uitweg om God ter sprake te brengen. Gods transcendentie wordt ervaren in de nabijheid van de ander die lijdt. Het lijden is in zichzelf absurd en zinloos. Geen theodicee dus. Levinas kiest voor een ethiek van naastenliefde en compassie. 
Bij Ricoeur heeft het probleem van het kwaad een religieuze dimensie. We begrijpen het waarom van het kwaad niet. Zo kom je tot een theologie van de klacht. Zie Elie Wiesel en Yosl Rakover. Vanuit dit perspectief zie je dat het kwaad ingaat tegen de bedoelingen van de goede Schepper. 

Bij Ricoeur blijft God ondanks alles de bron van het goede. Bij Levinas ligt meer nadruk op de godverlatenheid en de opdracht tot naastenliefde. Bronnen van het goede moeten we vooral zoeken in het menselijk handelen als reactie op het kwaad. 

*Asymmetrie en naastenliefde*
Ricoeur: staat Levinas' denken niet te zeer in het teken van de overmacht van het kwaad? Het gebrek aan wederkerigheid in de ethische relatie tot de ander maakt het geheel onevenwichtig. Ik kan mijn verantwoordelijkheid, mijn schuld niet overdragen aan een ander. Is een zuiver ethische relatie, asymmetrisch en niet wederkerig, wel een echte relatie? 

*Asymmetrie en het kwaad: het zelf binnenstebuiten gekeerd*
Het nutteloze lijden van de ander roept in het zelf een verlangen naar goedheid op. Hoe kan lijden zinloos zijn een tegelijkertijd weer ethische betekenis krijgen? Ricoeur vindt dat we moeten vasthouden aan de analogie tussen het zelf een de ander. Mijn zinloze lijden krijgt zin bij de ander. Zijn zinloze lijden krijgt zin bij mij. Toch weer een theodicee? Ricoeur legt de nadruk op symmetrie: ik ben verantwoordelijk voor jou, jij bent verantwoordelijk voor mij. Bij Levinas berust verantwoordelijkheid op de raadselachtige uniciteit die de ene mens verregaand van de ander laat verschillen. In de confrontatie met het kwaad worden we binnenstebuiten gekeerd en zo laten we zien wie we zijn, ondanks onszelf. Reageren op het kwaad is een vorm van ontlediging. Een manier om van zichzelf te worden bevrijd. Een vorm van geven die niet uit is op ontvangen. De ultieme zijnswijze van het subject, de verborgen spil van het bestaan. De naaste is niet degene naar wie wij van nature verlangen; hij is eerder een struikelblok en zo wordt hij naaste: als de ongewenste bij uitstek.