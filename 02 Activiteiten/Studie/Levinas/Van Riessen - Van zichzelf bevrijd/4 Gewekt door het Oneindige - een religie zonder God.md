# 4 Gewekt door het Oneindige - een religie zonder God
Levinas: De Ander is niet de incarnatie van God, maar is precies door zijn gelaat, waarin hij gedesincarneerd is, de manifestatie van de hoogte waarin God zich openbaart. 
Een idee van het Oneindige hebben, betekent voor het bewustzijn dat het iets ontvangt dat in feite niet in haar eindige structuur past. Een verstoring in het bewustzijn. 
Hoe kunnen wij over God denken? Descartes: via de notie van het Oneindige wordt God in het menselijk bewustzijn aangetroffen. God alles zwerfkei, als vreemd lichaam. Augustinus zei al: God is in het menselijke denken aanwezig als een idee die het bewustzijn op een onovertrefbare manier overstijgt (transcendeert). Het religieuze bewustzijn realiseert zich zijn eigen onvolmaaktheid door de confrontatie met de volmaaktheid van God. Religieuze taal is bij Descartes de taal van een denken dat zijn eigen onvolmaaktheid ontdekt. 

Ons verstaan van de betekenis van het woord God is sterk bepaald door de (filosofische) geschiedenis van het denken over God sinds Plato en Aristoteles. God als het ultieme Principe dat de werkelijkheid vorm geeft op twee manieren, als laatste zijnsgrond en als hoogste doel van het menselijk streven en verlangen. Uit dit grote geheel kiest Levinas twee gesprekspartners: Plato en Descartes. Van de klassieke filosofie van Plato neemt hij de gedachte over dat het Goede gezocht moet worden buiten het Zijn. Van Descartes leent hij de gedachte dat God zich, als 'idee van het Oneindige' zowel binnen als buiten het menselijk denken bevindt. Levinas probeert de 'idee van het Oneindige' te vertalen in termen van concrete bestaanservaringen. 

In het actuele debat binnen de godsdienstfilosofie over het bestaan van God zien we twee tendensen: (1) Kan het bestaan van God met filosofische hulpmiddelen worden bewezen of weerlegd? Theïsten (God bestaat) tegenover atheïsten. Of post-theïsten: na Nietzsche heeft deze discussie haar zin verloren. We moeten over God denken los van de zijnsvraag. God bestaat niet op de manier van een ding. Volgens Heidegger heeft God meer het karakter van een gebeurtenis die verband houdt met 'geven'. 

Waar staat Levinas in dit debat? Soms lijkt het alsof hij de gedachte aan God op afstand wil houden. Maar Levinas wil vooral de betekenis of 'zin' van het woord God boven tafel krijgen. De eerste betekeniscontext die Levinas aanwijst is de intermenselijke verhouding, de sociale relatie. De betekenis van God kan niet werkelijk oplichten wanneer ik met mijzelf allen ben. De gedachte aan God komt niet op als resultaat van een mystiek verzinken in mijzelf. De confrontatie met de andere als 'gelaat' maakt ons ethisch onrustig. Ook in het 'theoretische' bewustzijn. Het gelaat van de ander interpreteert hij alles en concrete manier waarop we met het Oneindige in aanraking komen. Het is een werkelijkheid die onrustig maakt een ons van binnenuit ontwrichten kan. 
### Het ontologisch godsbewijs
Descartes: Als God het menselijke denken zou produceren, zou het menselijk denken zelf nooit zelfstandig kunnen zijn ten opzichte van God. Toch heeft het ik wel een notie van het Oneindige. Maar dit idee past nergens in. Het begrip Oneindige kan de werkelijkheid niet omvatten. 
Deze spanning tussen begrip en werkelijkheid keert terug in de spanning die Levinas volhoudt tussen objectiviteit en transcendentie. 

Descartes begint bij de ervaring van twijfel. Om bij de waarheid aan te komen moeten we de twijfel zien te overwinnen. Ons denken is vanwege dat twijfelen onvolmaakt. Het heeft geen directe toegang tot de waarheid. Door de idee van het Oneindige zien we dat twijfelen en onvolmaakte vorm van denken is. De ervaring van het Oneindige is een ervaring van gescheidenheid. Een ervaring die ons aanzet om iets anders te gaan doen dan denken. De idee van het Oneindige is transcendent aan het eindige bewustzijn, geen product of object van het bewustzijn. De ervaring komt van buiten. Het lijkt op de grondvorm van de ethische relatie: ook daar zijn de twee termen (zelf een ander) ongelijk. De ander kan niet gereduceerd worden tot een object van mijn denken. Het gedicht [[Kopland Rutger - G|G]] van Rutger Kopland gaat over de relatie met een geliefde G maar ook over de relatie tussen mens en God. Geldt ook voor het Hooglied. God is geen object, God, dat is de Ander. Het Oneindige, vreemde, transcendente, dat buiten mij bestaat. 
### De Idee van het Oneindige als ontwrichting van het denken
Levinas beschrijft de relatie tussen God en mens als tamelijk afstandelijk. Het Oneindige kan ontwrichtend inwerken op het eindige leven en denken. Als een inslag die alles uit het lood slaat. Transcendentie als ruwe onderneming die ons uit de droom helpt en naar de werkelijkheid terugbrengt. Het bewustzijn wordt geraakt terwijl het in slaap is en de aanrakingen van het Oneindige overkomen ons zoals het Adam overkwam toen Eva uit zijn rib werd geboetseerd. Deze aanrakingen laten het bewustzijn werkelijk ontwaken. Denken heeft zijn begin in een onbegrijpelijke oorsprong. Er gebeurde iets ingrijpends maar we waren er niet bij toen het gebeurde. Wat gewekt wordt is een zuiver verlangen dat niet bij onze natuur hoort. Het verlangen gaat in de richting van een zuiver geven waaraan de gever mogelijk opbrandt. Een 'offer'. Werkelijk verlangen naar het Goede wordt gekenmerkt door deze bereidheid zich helemaal weg te geven. Kan gelijk gesteld worden aan het verlangen naar God, 'de Goede die slaapt noch sluimert'.

Het religieuze verlangen naar Gods nabijheid wordt bij Levinas gedwongen van zichzelf af te zien en te veranderen in iets anders, namelijk in het verlangen naar de nabijheid van anderen. Het is een omkering die de radicale transcendentie van God in stand houdt en waarborgt. 

Waarom is er bij Levinas zo'n grote kloof tussen het zijn en het Goede? Het goede kan volgens Levinas niet voortvloeien uit de natuur en het kan ook onmogelijk samenvallen met een natuurlijke zijnsorde waarin het eigenbelang voorop staat. Levinas' goed zijn is eerder een gebrek, en zwakte of dwaasheid. Niet gericht op de volharding van het zijn (de *conatus essendi*). Het bewustzijn, dat zichzelf kent op de manier van 'ik denk' is geen laatste oorsprong, en het is ook niet volkomen doorzichtig voor zichzelf, want het is zelf voortgekomen uit de confrontatie met de ander die het karakter heeft van een traumatische schok. We ervaren de Ander/het andere ook binnenin, als het verschil tussen eindig en oneindig dat het innerlijk van het subject uit zijn voegen laat springen en onrustig maakt.
### Ontnuchtering van het religieuze verlangen
Het religieus verlangen moet onderbroken worden, anders wordt het alleen gebruikt voor de bevestiging van het zelf. Ware transcendentie is het resultaat van een breuk. Het zelf moet worden bevrijd van de neiging zichzelf groter te maken. Vandaar Levinas' kritiek op religies die hun basis hebben in het zijn en niet in de intermenselijke relatie. Hij beschouwt ze als primitief. Dat moeten we te boven komen. Dat roept vragen op. Waarom mogen we God niet gewoon liefhebben? Is dat per definitie primitief en leidt het altijd tot zelfbevestiging? Levinas beschouwt "religie" altijd kritisch. Zijn filosofie is onder invloed van de Holocaust vooral religiekritiek. Vooral waar religie zich verliest in de exclusieve relatie met God en zodoende de concrete werkelijkheid vergeet. Augustinus: wij zijn vermeldingen op aarde, pelgrims, op weg naar een betere wereld.
God verschijnt niet meer traumatiseert ons bewustzijn. God is voor het menselijk verlangen principieel onbereikbaar. God weigert het einddoel van religieus verlangen te zijn. De menselijke ziel op zoek naar God wordt doorverwezen naar een ander adres: de naaste. Dit is de ommekeer van het verlangen.

### Een citaat van Rosenzweig
Met deze interpretatie van het verlangen neemt Levinas afstand van Rosenzweig. Rosenzweig beschouwt de beweging naar de ander als een antwoord op Gods liefde, zeker. Maar dat gaat iets aan vooraf. Het is het tweede antwoord van de mens aan God. Rosenzweig beschouwt de relatie tussen mens en God als een ik-gij relatie. God vraagt de mens: waar ben je? De mens antwoordt: hier ben ik. Hij wordt van autonoom subject tot ontvankelijke ziel. Zo hoort hij het eerste gebod: God liefhebben met geheel je hart, je ziel en je kracht. Bij Rosenzweig is de relatie tussen God en mens als de relatie tussen een minnaar en een beminde. Jesaja 43: Ik heb je bij je naam geroepen, jij bent van Mij. Bidden is alleen mogelijk wanneer de wereld betrokken wordt bij de relatie tussen God en de mensenziel. Bidden is vragen om verlossing van de on-verloste wereld. Daarmee creëert het gebed en spanning tussen rust en onrust. Rust in de relatie tussen God en mens, onrust in de on-verloste wereld. 

Bij Rosenzweig verloopt de beweging dus van het ervaren van een goddelijke liefde naar het geven van menselijke liefde. De religieuze ervaring als betekenisvolle inspiratiebron. Levinas legt de nadruk op Gods afwezigheid. Het gaat om de beweging waarmee God het menselijke verlangen afweert en doorverwijst naar de naaste. God is anders, zijn anders-zijn betekent transcendentie tot op de afwezigheid.
### Religie zonder God?
God is afwezig en laat in onze werkelijkheid een spoor achter van dubbelzinnige ordeverstoring. Betekent dit dat het helemaal niet mogelijk is om over God te spreken? Levinas legt nieuwe verbindingen tussen het godsbewijs van Descartes, de Joodse mystiek een de ethische ervaring. Descartes laat zien hoe we een God kunnen denken die niet samenvalt met het zijn, maar aan 'gene zijde' is. Levinas stelt vervolgens dat de gedachte aan God ons invalt naar aanleiding van de ethische ervaring; het oneindige verlangen naar goedheid en recht dat het gelaat van de ander oproept. Dit verlangen naar het goede geeft zij aan het zijn, maar is er zelf geen deel van. 
Maar is het terecht om de ethische ervaring zo sterk te verbinden met het religieuze, zoals Levinas doet? Discussie tussen Theo de Boer en Ger Groot. Kan volgens Levinas het atheïsme nooit tot echte ethiek leiden? En is religie alleen maar ethiek? Er zijn toch ook de rituelen en symbolen? Die onderscheiden bij uitstek een religieuze gemeenschap van andere groepen met goede doelen. Religie kan zo heel goed bestaan zonder de verwijzing naar God (zie de Ekklesia ).  Theo de Boer: in de Joodse religie krijgen religieuze gebruiken en inhouden pas betekenis door hun maatschappelijke en ethische concretisering. Denk aan de kritiek op de offers in Jesaja 58. De religieuze en sociaal-ethische dimensie kunnen alleen vanuit hun onderlinge betrokkenheid goed begrepen worden. 
### Conlusie
Verantwoordelijkheid kun je niet aan de hand van een principe begrenzen. Vanwege het ontbreken van deze grenzen doemt er hier iets van het 'oneindige' dat in Levinas' denken centraal staat. Het oneindige, dat 'anders dan zijn' is, kan concreet worden uitgedrukt aan de hand van ervaringen van betrokkenheid waaraan geen grens kan worden gesteld. De idee van het Oneindige - God - wordt concreet in deze symptomen. God is niet langer het 'het hoogste Zijnde'.  Dit zijn ervaringen die alle mensen hebben. De ervaring van het Oneindige heeft een schok. Deze breuk heeft uitzicht op het 'andere', op dat wat anders dan zijn is. In de ethische ervaring is iets dat naar het heilige verwijst. Volgens de Joodse mystiek is de belangrijkste eigenschap van God oneindigheid. 
Pas door de aanraking met het Oneindige ontwaakt het bewustzijn tot werkelijk denken en tot echte rationaliteit. Door de aanraking door iets van 'buiten' ontstaat redelijkheid. 