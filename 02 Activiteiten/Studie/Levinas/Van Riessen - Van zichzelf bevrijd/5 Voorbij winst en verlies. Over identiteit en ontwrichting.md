# 5 Voorbij winst en verlies. Over identiteit en ontwrichting
Hoeveel van het andere of van de ander is er in het ik terug te vinden? Waar is in de identiteit van het zelf de plaats van het vreemde, het andere? Mattheus 10:39: Alleen wie bereid is zijn leven te verliezen zal het behouden, maar wie probeert het te behouden zal het juist verliezen. Zijn leven verliezen betekent bij Hegel dat het subjectieve bewustzijn zijn ongereflecteerde bijzonderheid moet opgeven om een confrontatie met de werkelijkheid aan te gaan. 

Wanneer vinden we onze identiteit? Is er ooit sprake van het 'hebben' van een identiteit, in die zin dat je er zeker van kunt zijn? Hangt onze identiteit af van de goed- of afkeuring van anderen? Anderen zijn daarnaast ook bronnen van identiteit, we imiteren anderen om ons de bedoelde identiteit eigen te maken. Genderidentiteit, beroepsmatige identiteit. Winst en verlies. Disciplinering betekent ook dat iets van je oorspronkelijke eigenheid verliest. Misschien je oorspronkelijke 'zelf'? Soms kun je ook geheel opgaan in een bepaalde manier van denken dat je je oorspronkelijke identiteit helemaal kwijtraakt. Verliefdheid, extase, dronkenschap, situaties waarin we onszelf niet waren. 

Er zijn dus twee manieren om identiteit te verliezen. De eerste is relatief. Er wordt iets gewonnen door iets te verliezen. Winst door verlies. Uiteindelijk word je er rijker van. De andere manier is absoluter. Het verlies is totaal. Uiteindelijk kan deze manier van zichzelf verliezen eindigen in de ervaring van het zwarte gat. Het subject is er niet meer, het heeft zijn plaats verlaten en er is niets voor in de plaats gekomen. De nacht wakker grenservaring waarin elke representatie van het zelf vernietigd is. Misschien gloort dan pas de ware vrijheid. 

Levinas: in de nacht overvalt ons het il-y-a, het naamloze er-is. Een dreigend niet-zijn. Een mogelijkheid die steeds opnieuw moet worden overwonnen. Bestaan als subject is die toestand waarin de chaos en de nacht op afstand worden gehouden. Het is niet de grondtoon van het leven. Dat is een andere type ervaring, zoals genieten, gelukkig zijn, zich vaste voet kiezen in het bestaan en zich daardoor een identiteit verwerven. Het hele subjectieve leven is een kristallisatie van het ik, door genieten.  
Maar er dreigt een gevaar, getekend worden aan zichzelf, slachtoffer worden van het eigen project van zelfwording. Een uitweg is de confrontatie met een anders-zijn dat de grenzen van het zelf transcendeert. In de dood, in de erotische ervaring of in de ervaring van het ethische appèl dat van de ander uitgaat. Werkelijke transcendentie: en gerichtheid op het andere die niet naar zichzelf terugkeert. Een schokeffect, bedreigend en verontrustend. Echte communicatie is nodig om het zelf te bevrijden van de tragiek van het in zichzelf opgesloten raken. 

Is Levinas' idee van identiteitsvorming een kwestie van winst en verlies? Of is het een totaal zelfverlies? 
### Identiteit volgens Levinas 
Verliezen om te winnen en een totaal verlies in een horizon van zinloosheid zijn de twee vormen van denken over zelf en zelfverlies die hierboven aan de orde kwamen. Hoe staat Levinas hierin? Hij kiest een derde mogelijkheid. 
Aanvankelijk definieert Levinas de identiteit van het  zelf als iets dat van binnenuit ontstaat door een genietende relatie met de buitenwereld. Genieten als basis voor de ervaring van het zelf als een 'ik met een binnenkant', een interioriteit. De zelfervaring begint in de passiviteit van het genieten. Van daaruit volgen meer actieve houdingen: werken, wonen, verwerven van bestaanszekerheid, aangaan van intieme relaties. 
Maar: als genieten de basis is van het zelf, hoe is dat zelf dan tot goedheid en zelfverloochening in staat? Hoe verloopt deze omkering van genietend en zekerheid-zoekend bestaan naar goedheid? 
Later gaat Levinas de identiteitsvraag anders benaderen. Nu is het subject een zelf-zijn waarin het andere van meet of aan op een verontrustende manier aanwezig is. Ik is een ander. De identiteit is nooit een gegeven, een uitgangspunt. In zijn ontwikkeling wordt het zelf altijd al door 'het andere' bewoond. Denk aan Josef K. in Het Proces. Met het bestaan is de schuldervaring gegeven. Er kan volgens Levinas pas echt over identiteit gesproken worden als de schuld in verantwoordelijkheid verandert. 
Nu wordt het zelf van meet af aan bezet en bezetten door het andere. Het subject zit niet langer aan zijn eigen lot vast maar kan zich via de ander van zichzelf bevrijden. De greep op zichzelf ontspant. Dit leidt tot een nieuwe identiteit. In *Anders dan zijn *een nieuwe visie op subjectieve en identiteit. Geen zijnsdrang dus (*conatus essendi*) zoals bij Spinoza. 
Voor Levinas is het eigene van het subject het vermogen open en ontvankelijk te zijn voor de ander. Is het subject uiteindelijk zonder identiteit? Identiteit wordt de manier waarop het subject tot antwoord aan de ander wordt. De inbreuk die de ander maakt gaat uiteindelijk terug op het oer-trauma van de verantwoordelijkheid, dat aan ons begin voorafging. 
Tegenover de conatus essendi staat de verwerking van kenosis: het opgeven van zichzelf, een bevrijding. De kenosis weegt zwaarder dan de conatus essendi. 
### Bestaan ondanks zichzelf
De lichamelijkheid en de zintuiglijkheid maken de ontsnapping uit de op zelfhandhaving toegeruste subjectiviteit mogelijk. In de zintuiglijkheid is het lichaam gevoelig. Denk aan de zwangere moeder. In het zelf is het andere werk aanwezig. Dit is het bestaan ondanks zichzelf (*malgré soi*).
### Identiteit, tijd, en het probleem van de zelfmoord
Het bestaan in de tijd is een vorm van verlies of verval. Wat voorbij is is verloren. Ook lichamelijk. Moeten we het leven als een vorm van dienstplicht beschouwen? Hoe staan we tegenover zelfmoord? Levinas verwijst naar Plato die in de Phaedo Socrates zelfmoord laat afwijzen. Leven is volgens Socrates een plicht. Levinas is het hiermee eens. Leven is leven ondanks zichzelf. 
### Subjectiviteit en het heilige 
Bij Levinas is identiteit niet het vasthouden en versterken van een centrale kern. Eerder is het een zich ontledigend zelf, een loslaten van de centrale positie van het ego. Op drie manieren: door een appel van buiten, door sensibiliteit een genieten, door een verlies dat niet meer te herstellen is. 
### Kenosis
Identiteit is dus een kwestie van loslaten. Kenosis of ontlediging bepaalt niet alleen de ethische bestaanswijze van de mens maar is ook een vruchtbaar model om te denken over de mens als beeld van God. Gods regering is geen kwestie van direct ingrijpen maar is alleen mogelijk door de tussenkomst van een ethische orde. Gods almacht wordt ondergeschikt gemaakt aan de menselijke vrijheid. Kenosis als het uit handen geven van de macht. 
Zo lijkt Gods manier van zijn op de identiteit of subjectiviteit van de mens. Kenosis betekent aan beide kanten het opgeven van de soevereiniteit van het zelf.  Het zelf wordt leeg, een plaats waar iets goeds kan gebeuren, waar iets van God zichtbaar kan worden. Menselijkheid manifesteert zich niet in ons weten over God, maar op het moment dat de mens de plaats wordt wat het goddelijke *aan het werk*  is.
### Verlangen - voorbij winst en verlies
Het grotere kader van Levinas' denken over identiteit is daarom de relatie van het subject tot zijn naaste als een relatie van nabijheid. Deze nabijheid vormt een ordeverstoring. De ethische betekenis: roeping en verantwoordelijkheid. Een beroep op mijn betrokkenheid. Kennisverwerving volgt de ethische ervaring als eerste motivatie. 
Voorbeeld: euthanasie bij wilsonbekwame patiënten. Een nieuw moreel beraad is nodig: is de bestaande regelgeving nog geschikt. De morele ervaring als kompas. 
Het gehoor geven aan deze morele ervaring benoemt Levinas als verlangen. Verlangen is niet het bevredigen van behoeften. Bij Levinas wordt een verlangen in principe niet vervult. Het is geen inspanning om iets te bereiken, en kwestie van winst en verlies. Verlangen laat zich nooit tot rust brengen, het kent geen einde. Het oneindige, de Oneindige, genereert verlangen, verlangende onrust. 
Verlangen een goedheid lijken op elkaar. Verlangen is vrij van eigenbelang, en beweging naar de ander die nooit tot het zelf terugkeert. Radicale onbaatzuchtigheid. Een soort liturgie, belangeloos, nutteloos. Werken voor een toekomst die je zelf niet zult meemaken. Werken zonder het beloofde land binnen te gaan. Afstand doen van de grond van het eigen werk. Je kunt je een wereld indenken die zonder jou bestaat: een tijd zonder mijzelf. 
Communicatie, spreken met een ander. Is dat iets anders dan een voortdurende verkapte strijd om de aandacht? Levinas: communicatie is een vorm van ontlediging, een offer. Echte communicatie is dus iets anders dan het zoeken van zekerheid. Met het risico van de pijn van mislukkende communicatie. Nooit een vanzelfsprekendheid, altijd een waagstuk.