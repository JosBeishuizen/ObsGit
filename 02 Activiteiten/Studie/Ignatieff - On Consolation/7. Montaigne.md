Bij El Greco bestond de troost eruit dat de gemeenschap der heiligen de ziel van de graaf naar de hemel droeg.

Montaigne zocht troost in de verzoening met zijn leeftijd, zijn tijd en zijn levensloop. Weg van religie, filosofie, geest. Terug naar het lichaam, het gevoel, het plezier, het ritme, de weerstand van het lichaam. Het leven is de moeite van het leven waard.

Montaigne zelf was 56, reed nog paard, maar leed aan nierstenen, de ouderdom.
Edellieden putten gewoonlijk troost uit hun landgoed, de tuin, druiven, huizen. Zo niet Montaigne. Hij had er geen verstand van en schiep geen plezier in het onderhoud ervan, ook behoorde het kasteel zijn voorouders toe. Thuis sterven was misschien zelfs minder confortabel dan sterven in een herberg. Over zijn vrouw, huwelijk, dochter sprak Montaigne koel. Hij was niet trots op zijn publieke loopbaan. Wat was het waard geweest? De ronde torenkamer met bibliotheek was zijn thuisbasis. 

Dertig jaar burgeroorlog deden hem walgen van religieuze fanatici. Wat had je aan ideeÃ«n als ze mensen aanzetten tot moord en doodslag? Zijn kasteel was een katholiek huishouden in een protestantse omgeving. Moeilijk om indringers buiten de deur te houden.

Montaigne moest met zijn gezin vluchten voor de pest. Lessen in sterfelijkheid. Besmetten gaven de zorg voor hun eigen leven op, groeven hun eigen graf en gingen daarin liggen wachten op de dood. De dood is het eind van het leven maar niet het doel, zoals Cicero zei. Het leven is een doel in zichzelf.

Troost kun je vinden in leven en scheppen, proberen het leven te begrijpen, misschien heeft iemand er in de toekomst iets aan. Maak jezelf het onderwerp van je studie. Als je over jezelf schrijft vind je misschien een of waarheden over de mensheid als geheel.
Maar hij moest ook vechten tegen zijn eigen illusies. Hij merkte dat een goed humeur snel wordt verdreven door sombere gedachten.
Is troost een kwestie van afleiden? Het probleem toedekken? Niet de troost van de filosofen. Hoewel je daarmee niet de bijl aan de wortel legt.