![[Pasted image 20220628185043.png]]

Dit schilderij, De Begrafenis van de Graaf van Orgaz, bevindt zich in een kapel van de Santo Tom√©, een middeleeuwse kerk in Toledo. Graaf Orgaz was een vrome edelman, in 1323 onder het schilderij begraven. In 1580 maakte El Greco het schilderij in opdracht. Bij de begrafenis kwamen Augustinus en Stephanus helpen, een teken van dankbaarheid voor het vele dat Orgaz voor de Augustijnse broeders had gedaan. Het schilderij is een aansporing: doe als hij deed, leef zoals hij leefde. Op de voorgrond de beide heiligen met Orgaz en de priester die de opdracht tot het schilderij gaf. Op de achtergond de notabelen van Toledo, ook de schilder die ons doordringend aankijkt. Een engel vliegt boven het tafereel, naar beneden reikend om de ziel van Orgaz naar boven te begeleiden. Tussen de wolken andere heiligen, profeten, Jezus en zijn leerlingen en de huidige koning van Spanje, Filips II. Geen hel in beeld, de ziel gaat rechtstreeks naar het Paradijs. Het opgewekte beeld van de redding, zeer troostrijk. 

Het schilderij beeldt ook het ecstatische geloof van de contrarefomatie in Spanje uit. Verleden, heden en toekomst vinden tegelijkertijd plaats op het schilderij. Wat het geloof vermag: onaangedaan het wonder van de verschijning van beide heiligen aanschouwen. Allen verenigd als broeders in de verdediging van het geloof. Ze wisten dat uiteindelijk engelen hun ziel naar de hemel zouden dragen. Maar voor de conversos, de gedwongen bekeerde Joden, gold dat ze steeds moesten blijven bewijzen dat ze recht in de katholieke leer waren. Tintig jaar eerder had Filips II de hoofdstad verplaatst naar Madrid.