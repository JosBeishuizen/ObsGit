# Oorlog en vrede
De huidige definitie van een rechtvaardige oorlog valt uiteen in twee delen, ius ad bellum (omstandigheden waaronder een staat mag besluiten tot oorlog over te gaan) en ius in bello (de manier waarop de oorlog gevoerd moet worden). Onder ius ad bellum worden de volgende criteria onderscheiden: een oorlog mag alleen door een legitieme autoriteit worden uitgeroepen (een staat), alle andere manieren van conflictbeslechting moeten zijn aangewend en moeten hebben gefaald, de zaak waarvoor gevochten wordt en de intentie moeten rechtvaardig zijn, de reactie moet in politieke zin proportioneel zijn en er moet tenslotte een grote waarschijnlijkheid van succes aanwezig zijn. De ius in bello voegen hier aan toe, dat aan non-combattanten immuniteit verleend moet worden, dat een aantal gebouwen (waaronder ziekenhuizen en kerken) geen doel mogen zijn, dat er in militaire zin proportioneel gebruik van geweld wordt gemaakt en dat bepaalde wapens (waaronder chemische wapens) niet ingezet mogen worden. “Tenslotte is het van belang te constateren, dat het mogelijk is, dat alle partijen in een conflict een onrechtvaardige oorlog voeren: “It is possible that both sides may be unjust ( ) if your enemy is evil, it does not follow that you are good.”