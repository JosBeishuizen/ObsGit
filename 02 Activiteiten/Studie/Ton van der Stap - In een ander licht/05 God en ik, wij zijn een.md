# 05 God en ik, wij zijn een
Veel mensen zoeken naar een dieper inzicht in hun bestaan, maar verwachten het antwoord niet meer van de kerken. Hoe zit dat?

Secularisatie: We zien God niet meer aanwezig of handelend in onze wereld en geschiedenis. Enerzijds ontwikkeling naar een volwassen godsbesef. Anderzijds religieuze armoede. Hoe zullen wij over God spreken?

Nieuwe woorden die wijzen op maatschappelijke en politeke verantwoordelijkheid. Die helpen in bepaalde levenssituaties. Die bevrijden van angsten en onnodige gewetensvragen. Het besef dat men eigenlijk gelukkig en heel verantwoordelijk kan leven zonder kerk, evangelie of God. Maar wat bedoel je dan met 'God'. Die vraag laat zich nooit beantwoorden met een redenering maar alleen vanuit een diepe innerlijke ervaring van God, een ander woord voor mystieke beleving. Die ervaring is uit het Christendom en uit onze cultuur verdwenen.

### Proces van eeuwen
In de Middeleeuwen nam de mystiek een hoge vlucht. Maar de kerk was altijd sceptisch. De individuele ervaring moet te allen tijde ondergeschikt blijven aan wat men algemeen dient te denken. Zo gaat het door, ook na de Reformatie. De Verlichting bekroont deze ontwikkelingen legt de grondslag voor een geloofsbeleving waarvan onze tijd bewijst dat ze niet meer levensvatbaar is.

### Loslaten van het ego
Wat is mystiek? Bonaventura: cognitio Dei experimentalis, niet-rationele kennis van God door de rechtstreekse ervaring van Hem. Nieb geheimzinnigs of buitennatuurlijks. Geen sensatiezucht. Alles begint en eindigt met het ego, de zelfverloochening. Het criterium voor de geloofwaardigheid  van de mystieke beleving. 

Hunkeren naar een weten dat aan het bestaan een uiteindelijke vervulling geeft. De mystieken zeggen: die vervulling bestaat en wij kunnen je uit ervaring de weg erheen wijzen. Die vervulling, dat is God, de oergrond van onze werkelijkheid.

Het wezen van de mystiek is dat een mens die bestaande gegeven eenheid ook werkelijk ervaart, het deel hebben aan het goddelijke in de diepte van het eigen innerlijk. Thuiskomen bij jezelf. 

Zonder mystiek sterft elke religieuze traditie uit. Tijden en culturen veranderen, opvattingen over dogma en moraal veranderen, maar de laatste werkelijkheid verandert niet. Daarom zijn de middeleeuwse mystieken ons meer nabij dan wij denken. Een der grootsten en betrouwbaarsten onder hen is Meester Eckhart.

### Meester Eckhart 
Meester Eckhart werd rond 1260 geboren en trad in in de orde van de Dominicanen. Als hoogleraar te Parijs ontwierp hij een groot theologisch werk en stelde delen daarvan op schrift. Op latere leeftijd werd hij belast met de zielzorg en het toezicht op de Zuid-Duitse vrouwenkloosters. In die functie hield hij preken in de volkstaal en deze zijn het, waarin wij de duidelijkste weergave vinden van zijn mystieke leer.

Hij wordt beschuldigd van ketterij maar de veroordeling komt na zijn dood. Eckhart spreekt nooit over zijn mystieke ervaring zelf. De eerste wet van de mystiek luidt dat men zich nergens aan hecht dus ook niet aan zijn religieuze ervaringen. De ervaring is ook niet in woorden weer te geven. Eckhart spreekt van "weten". Voor hem gaat de mystiek boven alle andere wegen tot godskennis. Het gaat om een met niets te vergelijken ervaring. 

Uit de preek "Iusti vivent in aeternum". Wij moeten God niet als buiten onszelf grijpen en beschouwen, maar als wat mij eigen is en wat in een mens is. God en ik, wij zijn één. 

### Handelen vanuit je eigenste ik
Je leeft omwille van het leven zelf. Wij zouden moeten leren rechtstreeks, spontaan, vancit onszelf in het moment aanwezig te zijn. Wat uit die  bodem van ons ik oprijst is goed omdat het van God komt. Dat is wel bijna het moeilijkste water bestaat. Eckhart wijst ons een weg die een leven lang duurt. Maar de mysticus heeft blijkbaar de tijd.

Hoe komt het dat het leven op zich, zonder argument van buitenaf, zo waardevol is? Eckhart: "Gods zijn is mijn leven". 