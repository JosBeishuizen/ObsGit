# 15. Besluit
Met het boek Openbaring eindigt de messiaanse versie van het grote verhaal van Israël. De hoofdteksten van wat later het Nieuwe Testament wordt genoemd, blijven nog binnen de dimensies van het Grote Verhaal van Israël. In de loop van de tweede eeuw maakt de tweede Judese Oorlog (132-135) maakt een einde aan alle pogingen om het Romeinse Rijk langs militaire weg te bedwingen. Er kwam geen nieuw Jeruzalem uit de hemel, maar een nieuw Jeruzalem bij gratie van Rome en zijn keizer Hadrianus, Aelia Capitolina, het absolute tegendeel van het Jeruzalem waarop Openbaring hoopte. Alle messiaanse projecten zijn mislukt, alle verwachtingen teleurgesteld. De messiaanse gemeenten vallen uiteen in gemeenten met alleen gojiem en gemeenten met alleen Joden. Ook de verzoening tussen de messiaanse hoofdrichtingen, het streven van Lukas, is niet gelukt. De noodzaak bleek om orde te brengen in de ideologische chaos en om een algemene, voor de gemeenten bindende leer te ontwikkelen. Op die manier zal het Grote Verhaal van Israël transformeren tot een ander Groot Verhaal, dat van het christendom. Dat is het thema van het laatste deel. 