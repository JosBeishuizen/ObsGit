# 05. De Tora

## 5.1. De Tora: geschiedboek van de Torarepubliek
De hoofdstuk gaat over de drie middelste boeken van de Tora: Exodus, Leviticus en Numeri. Het eerste boek Genesis en het laatste boek Deuteronomium zijn al eerder behandeld. Genesis in 3.4.3, Deuteronomium in 3.3. De Tora is gelaagd maar niet losbladig. De eenheid in het Grote Verhaal: hoe Israël de eerstgeborene onder de volken werd. Het uittochtverhaal. De discipline van de vrijheid. De belofte van het land staat centraal, belangrijk voor de weggevoerden in Babel. Genesis gaat over de schepping. Schepping betekent dat Israël altijd een alternatief heeft voor alle heersende verhoudingen. Niet meer, niet minder (zie 3.4.3). Exodus en Numeri vertelling de geschiedenis, de pijnlijke en vertwijfelde tocht door de woestijn. Leviticus en Deuteronomium bevatten rechtsverordeningen, onderling strijdig maar niet tegenstrijdig. Het hoofdstuk bespreekt eerst Leviticus (5.2), dan Exodus (5.3) en Numeri (5.4). Deuteronomium lijkt een wetboek maar is eigenlijk een lange preek van Mozes, vlak voor de intocht. Bewustzijn creëren van een volkomen nieuw begin. Heel vaak de aanhef "Hoor Israël, ...¨. 
## 5.2. Het midden van de Tora - Het boek Hij Riep (Leviticus)
Leviticus gaat over de juiste cultus (hoofdstuk 1 tot 17) en over het heilige leven (hoofdstuk 18 tot 25).
### 5.2.1. De juiste cultus
In de oudheid was godenverering vooral een offercultus. Aan het offer gaat een misstap vooraf, een zonde, iemand vindt de maatschappelijke orde niet zo belangrijk. Een offer is altijd een gave, een tribuut, aan de heerser. De goden aanvaarden het offer, de geur die opstijgt en rust brengt. De oudheid kende dierenoffers maar ook kinderoffers. De cultus moet op de juiste manier beoefend worden. Een offerdier moet ritueel worden geslacht. Ook de priesters moeten zich houden aan rituelen. 
Leviticus 1 tot 17 beschrijft de cultuspraktijk die zich ontwikkelde in de Torarepubliek. Pas met de Tora van Mozes was het *deze* cultus voor *dit* volk. De Tora beschrijft de maatschappelijke orde en daaruit volgt wat zonde is en wat geen zonde is. De Tora is essentieel, de cultus is bijzaak. 
### 5.2.2. Tora en priesters
Lees Leviticus 8, 9 en 10. In Leviticus 10 wordt het incident met de twee zonen van Aäron, Nadab en Abihoe beschreven. Ze maakten als priesters zelf vuur aan in hun vuurbakken, in plaats van te nemen van het steeds brandende vuur. God doodt hen. Aäron en zijn twee overgebleven zoons mogen niet rouwen maar moeten de priesterdienst voortzetten. "Aäron zweeg"(vers 3, in de Naardense Bijbel: Aäron verstomt!). De cultus moet worden uitgevoerd volgens de vastgelegde regels. Wrede geschiedenis.  Twee verordeningen voor de priesters: (1) scheiden tussen heilige en gewone, tussen rein en onrein, (2) onderwijs geven in alle wetten die JHWH aan Mozes heeft gegeven.

Scheiden tussen heilig en gewoon, rein en onrein, is essentieel. Alleen God is heilig. Het gewone is wat alle volkeren gemeenschappelijk hebben. Onderscheid maken tussen rein en onrein houdt ook een soort doktersrol voor de priesters in: huidziekten vaststellen. Dit vinden we allemaal ook bij andere volkeren. Het bijzondere aan Israël is de heiligheid van de NAAM. Dat slaat op de levenswijze van Israël: leven vanuit de NAAM die bevrijdt uit het slavenhuis.

Priesters geven ook onderwijs. De Tora. Mozes heeft zeggenschap over de priesters en niet andersom. 
### 5.2.3. Jom Kippoer - bepaling van de cultus
In Israël is de belangrijkste gedenkdag Jom Kippoer, de dag van de bedekking. Er werden offers gebracht: een stier, een ram en een geitenbok. Een tweede bok werd niet geslacht, maar diende als "bok van wegvoering", hij voerde alle misstappen van Israël weg, alle "wandaden [...], al hun rebellie, in al hun zonden".  De hogepriester legde beide handen p de kop van de bok en stuurde hem de woestijn in. De wandaden werden "bedekt", niet vergeven, "weggevoerd", niet uitgewist. Vergeven kan alleen God. Het ritueel moet jaarlijks worden herhaald, sinds de vierde eeuw, 10 dagen na Rosj ha'Sjana (Joods Nieuwjaar) en 4 dagen voor Soekot (Loofhuttenfeest). (Zie voor meer informatie over Jom Kippoer o.a. de website van Chabad Nederland)
### 5.2.4. Het heilige leven
Het tweede deel van Leviticus, hoofdstuk 18 tot 25, gaat over het leven van het volk in het land.  Pas van hieruit kan worden bepaald wat "zonde" eigenlijk is. We horen meer dan 40 keer "Ik, de NAAM, ben het". De NAAM, het heilige, als "God" tegenover alle andere goden, als basisorde onderscheiden van alle overige basisordes. Exclusief, afgezonderd. Zie Leviticus 20 vers 24 en 20 vers 26. De heiliging is het wegvoeren uit het slavenhuis, dus scheiding of afzondering van de volkeren. Heiligheid is een politiek begrip, het verschil tussen vrijheid en slavernij. 

Leviticus 18 bevat voorschriften om afzijdig te blijven van seksuele vrijheden van de volkeren. Houd je verre van die volkeren! Geen kinderoffers!
Leviticus 19 vers 1 tot 18 lijkt op de Tien Woorden in Exodus 20 vers 2 tot 17. 
In Leviticus 21 tot 22 specifieke verplichtingen voor de priesters. 
In Leviticus 23 wetten voor de grote volksfeesten. 
Leviticus 24 gaat over de liturgie. Van de priester wordt onberispelijk gedrag vereist. Geen lichamelijke gebreken! Of priesters grond mochten bezitten is onduidelijk. In ieder geval bewerkten ze niet zelf hun land.
Leviticus 25 vormt een sociaal wetboek. Instellen van het Sabbatsjaar, het Jubeljaar. Leviticus 25 vers 55 legt uit dat de Israëlieten slaven van de NAAM zijn, en dus nooit meer slaven worden van anderen. De NAAM is de enige slavenhouder en grondbezitter. Geen klassenmaatschappij dus.
Leviticus 26 bevat een samenvatting en zegenbelofte. Bevrijding is het laatste en beslissende woord. 
## 5.3. Het tweede boek van de Tora - Namen (Exodus)
Het boek Exodus begint met de namen van de 12 zonen van Jacob. Alle 12 zijn ze met hun huis meegegaan met Jacob naar Egypte, alle 12 zijn ze slaaf geworden, alle 12 zijn ze bevrijd. Een politiek programma! Exodus heeft drie delen: (1) de bevrijding, (2) de tocht naar Sinaï en het verbond, (3) de oprichting van de Tent der Ontmoeting.

Het eerste deel bestaat weer uit vier passages:
Exodus 1 tot 4: Roeping
Exodus 5 tot 11: Strijd met de Farao
Exodus 12 en 13: Voorschriften omtrent Pesach
Exodus 13 tot 15: Bevrijding

In Exodus 3 vers 12 lezen we de opdracht aan Mozes:

Hij sprak:
Ik zal zijn met jou.
En dit is het teken voor jou
dat ik je gestuurd heb, ik:
als jij het volk hebt uitgeleid uit Egypte,
zult gij God dienen bij deze berg.

De dienst aan God is het absoluut nieuwe, het absolute alternatief voor mensendienst. Religie diende er van oudsher toe en dient nog altijd ertoe maatschappelijke verhoudingen van afhankelijkheid en dienstbaarheid, dus mensendienst, te verinnerlijken. Mensendienst = uitbuiting. De dienstbaarheid aan God bevrijdt van dienstbaarheid onder mensen. 

In Exodus 15 begint de feitelijke uittocht. De tocht door de Rietzee naar de berg van het verbond wordt al bepaald door conflicten, door het drievoudige conflict water-brood-water (Exodus 15 vers 22 tot 17 vers 7). Water 1: ondrinkbaar water. Brood: manna. Water 2: Refidim, rechtszaak. Mozes slaat op de rots. Het volk protesteert terecht: zonder water en brood geen leven. In tegenstelling tot de leiding sloot de NAAM zich niet af voor het protest, maar het is slechts een kleine stap van protest naar contrarevolutie. Hier in Exodus 16 wordt die stap niet gezet. De vlees- en broodvoorziening wordt op een nieuwe manier geregeld. Ieder ontvangt naar behoefte, een volledig nieuwe economie. Dezelfde gebeurtenissen worden in Numeri 20 verteld, maar daar leiden ze tot politieke catastrofes. 
Exodus 19 tot 24 vertelt over het sluiten van het verbond op de berg in de Sinaïwoestijn. Bevrijding en verbond gaan samen, beide vereisen voor een maatschappelijke orde en rechtsorde. De Tora als rechtsorde moet de politiek bepalen, niet andersom. 

Exodus 32 vertelt het verhaal van het gouden stierkalf. (Lees Exodus 32.) Het volk wilde niet leven volgens de Tora, de discipline van de vrijheid. Het volk houdt de cultusgebruiken van de omgeving in stand. De priesters, inclusief Aäron, laten zich leiden door het volk. Aäron maakt zelf het gouden stierkalf en bepaalt waar de offers moeten worden geslacht. De offerplaats, het heiligdom fungeert als politiek instrument voor het veilig stellen van de macht van de klasse der priesters. Mozes roept Aäron ter verantwoording. Het volk wilde leven zonder de teugels van de Tora, de discipline van de vrijheid. Aäron heeft zich voor dat karretje laten spannen. Contrarevolutie. Het verweer van Aäron is zwak: "Dit stierkalf kwam er nu eenmaal uit". In feite zorgt Aäron zo voor de integratie van het volk in de omringende wereld. Het gouden stierkalf symboliseert de tempel in Jeruzalem (ten tijde van de Torarepubliek). 
De gevolgen zijn bloedserieus, zie Exodus 32 vers 26 tot 28. Burgeroorlog! De Levieten (dienaren in de tempel uit de stam Levi, te onderscheiden van de priesterorde) kiezen voor Mozes en drijven op gewelddadige wijze hun ordening bij het volk en de priesters door. Deze machtsgreep wordt ondersteund door de NAAM (zie vers 27).

In Exodus 33 gaat het verhaal over het gouden stierkalf en de burgeroorlog verder. Dan volgt het gedeelte over het nieuwe begin (Exodus 34 vers 12 tot Exodus 34 vers 35). De Tent der Ontmoeting wordt gebouwd, buiten het legerkamp. Het heiligdom als woning van de NAAM, de absolute autoriteit tegenover het volk. Over Aäron wordt tot aan de appendix van Exodus 34 (vers 27 tot 35) niet meer gesproken. In deze Tent der Ontmoeting sprak de "NAAM tot Mozes van aangezicht tot aangezicht, zoals een mens spreekt tot zijn naaste" (Exodus 33 vers 11). (De Naardense Bijbel zegt: tot zijn makker.) Een onmiddellijke relatie die er vroeger niet as. Waar gaat het hier om: het uit de macht ontzetten van het priesterschap en het vestigen van een levitische orde waarin alleen Mozes iets te zeggen zal hebben, zonder politieke organen. 

De passage over het nieuwe begin (Exodus 32), begint met het gedeelte waarin Mozes de wens uit (De Naardense Bijbel zegt in vers 11: "Dan zoekt Mozes de zachtheid van het aanschijn van de Ene, zijn God".) dat de NAAM tegen diens eerste besluit in nu toch met het volk zal meegaan. Zonder de aanwezigheid  van de NAAM (de orde van autonomie en gelijkheid) zou Israël geen afscheid hebben genomen van de oud-oriëntaalse maatschappelijke orde. Deze wens wordt gehonoreerd. Dan volgt de passage over de burgeroorlog (zie boven). Dan vraagt Mozes om de NAAM van aangezicht tot aangezicht te zien. Dat gaat niet gebeuren want dat zou betekenen dat de orde van de NAAM wordt gefixeerd. Een orde die in haar huidige vorm wordt vastgelegd moet duidelijk uitpakken. Maar Mozes mocht de NAAM "van achteren" zien. Pas achteraf, in het gewordene, in de ontstane maatschappelijke situatie, kan men zien of het om de orde van de NAAM gaat of niet. Zie Exodus 34, vers 6 en verder. De orde, die de NAAM is, vertoont zich in een blijvende "trouwe solidariteit"met het volk, maar het verleden kan niet ongedaan gemaakt worden (denk aan Duitsland 1939 - 1945). Er moet steeds aan worden herinnerd, Jom Kippoer. Dit gedeel te van Exodus eindigt met een nieuw verbond, met nieuwe stenen tafels en een nieuwe Tora.

Zo beschrijft Exodus 32 tot 34 de levitische burgeroorlog tegen de priesterkaste die zowel politiek gevolmachtigde als vertegenwoordiger van de heersende klasse wilde zijn. Uiteindelijk houdt de priesterorde stand maar de levitische burgeroorlog blijft een doorn in het vlees van een heiligdom dat de neiging heeft een gouden stierkalf te worden. Denk ook aan het verhaal van de tempelreiniging in de evangeliën, dat zich afspeelde kort voor de definitieve verwoesting van de tempel  in het jaar 70.
## 5.4. In de woestijn - de breuklijnen in de samenleving van Juda (Numeri)
De stam Levi speelt in het vierde boek van de Tora, Numeri, een bijzondere rol. Deze stam behoort hier niet tot het systeem van de twaalf stammen. Levi is wel één van de zonen van Jacob, maar hij deelt niet in het grondbezit in het land. De Levieten zijn "afgegeven"voor Aäron, dus voor de dienst in het heiligdom, vrijgesteld voor de openbare eredienst. Zodoende hoeven alle andere 'zonen van Israël'geen eerstgeborenen af te staan. Zo bevrijdt Israël zich van de nachtmerrie van de Fenicische religie, het offer van het eerstgeboren kind. Met de stam Levi betaalt Israël voor alle eerstgeborenen, mens en vee (Numeri 3 vers 13). Hoet boek Numeri vertelt de tocht door de woestijn van het volk Israël. De wolk van tegenwoordigheid van de NAAM bepaalt of de stoet beweegt of stilhoudt. Als ze opsteeg trok het volk verder, als ze boven de Tent bleef hangen bleef het volk op zijn plaats. 

In het boek Numeri worden acht conflicten beschreven, burgertwisten tussen diverse groepen uit het volk tegen Mozes (tegen de Tora vooral) en tegen Aäron (de leiding van de Torarepubliek). We gaan die acht conflicten achtereenvolgens de revue laten passeren. Het gaat steeds om de onduidelijke relatie tussen Torapartij, de priesters die zich als nieuwe machthebber opwerpen, en het volk. Het protest van het volk heeft vaak de strekking van: "Ach, in Egypte hadden we het beter". Het volk twijfelt steeds weer aan de zin van het hele project Israël: waarom bevrijding? Het protest van het volk is vaak legitiem. Het gaat vaak om bedreiging van bestaan (ontbreken van water) of de veiligheid (de reuzen in het beloofde land). We moeten beseffen dat het hele Toraproject altijd een zaak van een minderheid was. De Torarepubliek was geen idyllische aangelegenheid en heeft eigenlijk nooit een politieke kans gehad. (Opm van Jos: In de voorgaande samenvatting van Veerkamps bespreking van Leviticus (5.2) en Exodus (5.3) heb ik de verbinding met de geschiedenis van de Torarepubliek ten tijde van Ezra en Nehemia achterwege gelaten. Daarmee doe ik het verhaal van Veerkamp natuurlijk ernstig tekort, omdat hij steeds opnieuw uitlegt dat het Uittochtverhaal een "terugprojectie" is van de geschiedenis van de Torarepubliek, zoals we hebben gelezen in hoofdstuk 4. Ik heb die verbinding weggelaten om de complexiteit van het verhaal van Veerkamp enigszins te beperken. Maar bij de bespreking van het Numeri lukt dat niet meer. Hier vind je in mijn samenvatting dus steeds ook de relaties tussen het Uittochtverhaal en de Torarepubliek terug. Overigens helpt het om bij elk van de conflicten de aangegeven passage uit Numeri erbij te pakken. Zie het afzonderlijke bestand met de betreffende passages uit de Naardense Bijbel.)
### Conflict 1: Kwakkels (Numeri 11)
Een groep reactionairen in het volk doet of Egypte een luilekkerland was. Mozes benadrukt dat hij slechts in opdracht van de NAAM handelt. Hij verzucht: was iedereen maar profeet, in plaats van alleen ik. Het begrip "volk" heeft altijd iets duisters. Een volk is ook altijd een bende doffe reactionairen zonder einige inspiratie door de orde van bevrijde slaven: autonomie en gelijkheid zijn wel goed, maar vlees en vis, komkommers en meloenen, prei, uien en knoflook zijn beter (Numeri 11 vers 5). Het verhaal eindigt fataal, het volk wordt hard geslagen (Numeri 11 vers 33 en verder). Het gaat over een reële politieke controverse in het Jeruzalem van de vierde eeuw. De oud-Judese economie was een overlevingseconomie. Er is genoeg voor iedereen als er rechtvaardig wordt gedeeld. Wie voortdurende bezig is met de illusie 'Egypte' ruïneert de mogelijkheid op een draaglijk leven voor iedereen. Dat moest wel fataal aflopen.
### Conflict 2: Mozes tegenover Aäron en Mirjam (Numeri 12)
Een conflict tussen de politieke leiders onder elkaar. Wie heeft het alleenrecht om te beslissen over de basisorde van de maatschappij? Mozes is de Tora, Aäron staat voor de priesterkaste van de tempel in Jeruzalem. Voor wie Mirjam staat is niet duidelijk. Samen staan Aäron en Mirjam voor de elites van Jeruzalem die vóór Ezra en Nehemia aan de macht waren. De aanleiding tot het conflict vormt het feit dat Mozes een niet-Israëlitische vrouw had, Zippora uit Midjan. Aäron en Mirjam (zuster van Aäron en Mozes) vinden deze verbintenis omstreden en leiden daaruit af dat ze er ook recht op hebben om spreker van de NAAM te zijn, hun rechtsorde is net zo geldig als die van de Tora als grondwet van de Torarepubliek. Het verhaal moet de ositie van Mozes en de Tora als de enig rechtsgeldige benadrukken: een verbintenis als die tussen de NAAM en Mozes is absoluut uniek. Mirjam krijgt een milde straf (lepra en een week uitsluiting), Aäron wordt niet bestraft. We zien hier weer de terugprojectie: Nehemia's beleid was gericht op het compromis, niet op het provoceren van een burgeroorlog. 
### Conflict 3: Het Grote Verhaal als dubbeltje op zijn kant (Numeri 13 en 14)
Mozes heeft verspieders uitgezonden om informatie te vergaren over het beloofde land. Ze komen terug met een dubbele boodschap: enerzijds melk en honing, anderzijds reuzen. Toestanden die het onmogelijk maken om er te leven als bevrijde slaven. De reactie van het volk: nou, dan was Egypte beter geweest. De NAAM is woedend over opnieuw dit gebrek aan vertrouwen. Hij wil een eind maken aan het project en met Mozes opnieuw beginnen. Het volk wil de Tora en de Torarepubliek niet meer en van Jeruzalem een normale hellenistische stad maken. In Numeri 14 klaagt het volk: Onze vrouwen en onze kinderen worden buitgemaakt. Mozes grijpt in: als de NAAM het project Israël opgeeft, dan is alles voor niets geweest. De volkeren van de wereld zullen constateren dat de NAAM  machteloos en hulpeloos is gebleken. De NAAM laat zich opnieuw overreden. Hij zegt: die kinderen die jullie vreesden te verliezen, die zal ik naar het beloofde land brengen. Maar jullie zelf moeten sterven in de woestijn tijdens de voor je liggende tocht van nog eens 40 jaar. 

De woestijn: dat is het Jeruzalem van de vierde en derde eeuw voor Christus. De Torarepubliek als reële politieke werkelijkheid werd toekomstmuziek. Israël zal  altijd onderweg zijn naar een orde van vrijen en gelijken. De weg is zijn lot. Nooit is er een orde van autonomie en gelijkheid geweest, nooit was er een orde waarin alle mensen vrijen en gelijken waren, waarin vrijheid en gelijkheid met elkaar werden verzoend. Daarom is de NAAM altijd onbereikbaar vooruit. Niets is zoals het zou moeten zijn. 
### Conflict 4: Een staatsgreep door de Levieten (Numeri 16)
De Leviet Korach en de Rubenieten Datan en Abieram roepen een vergadering bijeen tegen Mozes en Aäron. De Levieten zijn niet tevreden met hun tempeldienst maar het het priesterschap op. Men klaagt erover dat de Tora haar belofte niet houdt, er heerst gebrek, de leiding verrijkt zich en velen staan met lege handen. Koracht stelt dat in Israël iederen priester moet zijn, dat er geen priesters en leraren zijn die boven de gemeenschap van de NAAM verheven zijn. Korach zegt: heel de samenkomst, allen zijn heilig. Toch veroordeelt het verhaal de egalitaire positie, die ook in Deuteronomium en in Exodus 3 vers 11 tot 25 is terug te vinden.  De wens om een egalitaire republiek te realiseren wordt met geweld onderdrukt. 
### Conflict 5: Nasleep van de staatsgreep door de Levieten (Numeri 17)
Het volk bleef achter de Levieten staan. Mozes kon niet meer bemiddelen. De "stoot" (Naardense Bijbel: de plaag) was al begonnen. Haastig brengt Aäron in opdracht van Mozes een reukoffer. Aäron stond tussen de doden en de levenden en de plaag hield op. 

Uit Nehemia en Ezechiël (44 vers 10 tot 31) weten we dat er conflicten tussen priesters en Levieten zijn geweest. Het lijkt in dit verhaal een complete burgeroorlog. De opstand wordt bloedig onderdrukt. In de Torarepubliek moeten er diepe  kloven zijn geweest in overheid en samenleving.

Direct daarop volgt de passage over de bloeiende staf van Aäron. De staf moet als waarschuwingsteken tegen eventuele toekomstige onlusen bewaard blijven. Het heiligdom is dus niet alleen een verheven bedevaartsoord maar ook een dodelijk gevaar (Numeri 17 vers 27 en verder). In Numeri 18 volgen an de regels voor het betreden van het heiligdom: het hele gebied is verboden voor het volk en de binnenste zone is verboden voor de Levieten. Zo vertelt de hele passage van Numeri 16 tot 18 de gewelddadige en definitieve vestiging van de priesterlijke orde in het Jeruzalem van de vierde eeuw.
### Conflict 6: Water van de rechtsstrijd (Numeri 20)
Een rechtszaak tegen Mozes over het ontbreken van water om mens en dier te drenken. De leiders zijn niet in staat de nood te lenigen. Mozes verliest zijn geduld. Hij slaat tweemaal op de rots en er komt een waterstroom uit. Hier spreekt toch een gebrek aan vertrouwen in de NAAM uit. Hier is de staf niet de staf van de bevrijding omdat Mozes de wens van het volk niet als rechtmatig erkent, maar het volk als tegenstanders, als rebellen bestempelt. Mozes vertrouwt zijn eigen orde niet, een orde die in elk geval het volk in leven zal houden. Daarom mag hij het het volk niet het land in leiden. Niet het volk, maar de leiding is de rebel. Aäron moet sterven. De NAAM kiest voor het recht van het volk op water, dat wil zeggen op leven. Niet elke opstand van het volk is een contrarevolutie. 
### Conflict 7: Het volk wordt moedeloos en wil terug (Numeri 21)
Hier zien we weer de reactionaire kant van het volk. Ze willen terug naar Egypte. De straf volgt: een slangenplaag.  Het volk reageert met een schuldbekentenis: wij hebben gezondigd. De genezing bestaat erin dat het volk onder ogen moet zien wat heeft aangericht: het moest naar boven kijken, naar de lang die Mozes op een stuk hout moest nagelen en omhooghouden. Beide verhalen (conflict 6 en 7) laten zien dat noch de leiders, noch het volk zonder fouten zijn. 
### Conflict 8: Het basisconflict: dienst aan de Ba'al (Numeri 25)
Israël onderwerpt zich aan een vreemde god, dat wil zeggen aan een maatschappelijke orde die haaks stond op die van de NAAM. De neiging naar de normale orde, die in de oud-oriëntaalse Oudheid alomtegenwoordig was. De tendens om zich juist niet van de andere volkeren af te zonderen. 
Het feit dat zowel Ezra als Nehemia fel tegen gemengde huwelijken (exogamie = trouwen buiten de eigen stam) ageren, laat zien dat het probleem dringend was. De geschiedenis van Pinchas die een Israëlitische man en een Midjanitische vrouw op heterdaad betrapt en doorboort met een speer is een (wrede) illustratie van dit conflict.
## 5.5. De eenheid van de tweevoudige Tora
Na Numeri zou het boek Jozua kunnen beginnen met de intocht in het beloofde land. Maar eerst nog een ander boek, Deuteronomium, de toespraak van Mozes, aan de overzijde van de Jordaan. Een terugblik op de tocht door de woestijn waarbij de conflicten anders worden ingeschat. Verder verklaart Mozes de Tora die helder en goed op witgekalkte stenen werd opgeschreven. Een voor iedereen begrijpelijke, heldere en goede instructie die gehoord moet worden naast de andere onderwijzingen van de overige Toraboeken. 

De geschiedenis van de Torarepubliek na het optreden van Nehemia is de geschiedenis van de grote conflicten. De priesterorde had zich gehandhaafd, de levitische oppositie werd neergeslagen, de Levieten zelf werden een ondergeschikte kring van ambtenaren. Maar hun wens blijft bestaan. Ze brengen hun Tora (Exodus 32 tot 34) in het geheel van de Tora in. Ze hebben niet het 'hoogste', maar wel het laatste 'heldere en goede' woord. De Levieten zien Israël nog altijd 'aan de overkant van de Jordaan', het eigenlijke werk moet nog beginnen. Het heiligdom is altijd het gouden stierkalf, de Torarepubliek de woestijn, het volk staat voor de Jordaan en Mozes moet het nog steeds op zich nemen om deze Tora te verklaren. 'Deze Tora', het boek Deuteronomium, eindigt met de volgende woorden (hoofdstuk 29 vers 28):

Het verborgene is van de NAAM, onze God.
Voor ons en voor onze kinderen is openbaar voor altijd:
te doen alle woorden van deze Tora.

Het mysterieuze, mystieke, extatische, religieuze: dat gaat ons niet aan, het gaat het menselijke te boven. Klaarblijkelijk is voor mensen alleen het in praktijk brengen van de 'heldere en goede' woorden van deze richtingwijzer (Tora) voor een maatschappij van vrijen en gelijken op deze aarde mogelijk.