# 06. Omwentelingen in het Oosten sinds het laatste kwart van de vierde eeuw v.Chr.
## 6.1. De oorlogen van Alexander en hun gevolgen
De strijd tussen de Grieken en de Aziatische grootmacht Perzië werd door de Grieken onder Alexander de Grote gewonnen in 334-326. Er ontstond een centraal bestuur onder Alexander met een kapitalistische handelseconomie. Globalisering van de markt. Alexander als god op aarde, de maatschappelijke orde van Oost en die van West samengesmolten. Invoering van een wereldmunt op basis van de Attische tetradrachme. De pluriforme structuur van een rijk met economisch relatief zelfstandige gebieden bleef behouden, de wereldhandel nam enorm toe. Dit alles noemen we hellenisme (Hellas = Griekenland).  In 323 v.Chr. sterft Alexander aan de tyfus. Daarna 50 jaar oorlog onder de opvolgers. Tussen 270 en 140 zes oorlogen tussen Egypte en Syrië, ook over het gebied van Israël/Juda. Doel: gebiedsuitbreiding om door landbouw staatsinkomsten te vergroten. Onbetaald overwerk door boeren en proto-kapitalistische uitbuiting in fabrieken. De handelskapitalistische stadstaten kochten en verkochten, eerst met ruilhandel, later met geld. Belastingen om de oorlogskas van de koningen te vullen. Hofintriges, moord en doodslag. Een chaotische wereld van aan wet noch regel gebonden tirannie tegenover de aan wet en recht gebonden God van Juda. Over dit probleem gaat het boek Job.

Het hellenisme drong ook door in de traditionele verhaalcultuur van niet-Griekse, oriëntaalse gebieden zoals Juda. Economie en cultuur beïnvloeden elkaar. Culturele gebruiken kunnen worden teruggedraaid, maar economische ontwikkelingen niet.
## 6.2. Hellenistische economie
Het hellenisme wordt gezien als een nieuw cultureel tijdperk maar in feite gaat het om een nieuwe manier van economie bedrijven, zowel voor Griekenland als voor het Oosten. Voor de Perzen was het doel van de staatseconomie nog het oppotten van goud en zilver, teken van macht, iets heiligs. Geld was toen nog heilig, maar tijdens het hellenisme werd het gewoon.  Aristoteles (leermeester van Alexander) zag dat tegen het eind van de vierde eeuw. Overgang van huishoudkunde, slechts dat aanschaffen wat je nodig hebt, naar het vervaardigen van ruilwaren om geld te verwerven, grenzeloze vermeerdering van geldbezit. Aristoteles: dit is wel leven, maar niet het goede leven. 

De abstracte idylle van de huishoudkunde, die Aristoteles schetst, heeft nooit bestaan. Armoede en schulden van de kleine boeren veroorzaakten schuldslavernij. In de hele antieke wereld een permanent probleem. Boeren gaven hun bedrijf op en ging verder als crimineel (rover, piraat) of als huurling in de talrijke hellenistische legers. De schuldeisers beschikten over kapitaal (land) maar niet over voldoende arbeidskracht. Grootgrondbezit werd een nationaal economisch probleem. De staat moest ingrijpen. ook tijdens het hellenisme bleef de klassieke uitbuitingsstructuur bestaan. De interregionale expansie van het hellenisme was op zich niets nieuws. Al lang voor de Grieken verbonden de Feniciërs met hun uitgebreide  handelsnetwerk verre streken met elkaar. Zie Ezechiël 26-28 over de havenstad Tyrus. Door de invoering van het geld sloeg de toenemende kwantiteit om in een nieuwe kwaliteit. 

Voor de invoering van het geld werd zilver als ruilmiddel  gebruikt maar dat moest worden afgewogen en daar ging het vaak mis. Wie ijkt de gewichtsstenen? Zie de vermaningen in Deuteronomium en Leviticus: Betrouwbare rechtspraak! Betrouwbare weegschalen! Betrouwbare stenen! Amos pakt degenen aan die 'behoeftigen vertrappen'. Bedrog was een onderdrukkingsmiddel: 'Jullie maken de efa kleiner, jullie maken de sjekel zwaarder en jullie knoeien met de weegschaal' (Amos 8:4v). Micha ziet het net zo: 'Moet ik hem waarachtig vinden met zijn misdadige weegschaal en met zijn buidel met stenen van bedrog?' Deze vorm van geweld ziet Micha vooral onder de rijken, want hij voegt eraan toe: 'De rijken zijn vol geweld, de inwoners spreken leugentaal, de tongen in hun monden zijn bedrog' (Micha 6:11v).

Muntgeld damde het bedrog in.  Muntgeld heeft zijn oorsprong in de tempels, een middel om offers af te kopen. Zo wordt de tempel een kiemcel van ruilhandel en het priesterschap het eerste handelscollege (Bernhard Laum). Vroomheid was het middel, grootschalige handel was het doel. De tempel ging geld in omloop brengen en verkreeg zo macht. Eind vierde eeuw begon de hele bevolking in muntgeld te denken. 

Geld als spaarmiddel zorgde voor menige economische crisis. In tijden van nood gingen mensen en instellingen, ook tempels, hun geld oppotten, begraven. Daardoor minder economische transacties. Geld moet rollen. In het Perzische Rijk werd jaarlijks 5% van het circulerende geld toegevoegd aan de koninklijke schatten. De hoofdoorzaak van de ondergang van het rijk. Oppotten was de ziekte van antiek en is de ziekte van huidige financiële stelsels.

Toen de hellenistische staten veel meer geld gingen produceren maakten ze de sprong van kwantiteit naar kwaliteit. Aristoteles, zie boven. Voor het eerst in de geschiedenis regeerde het geld de wereld. 

## 6.3. De wereld van het Hellenisme
Verdere groei van het aantal steden en verandering van de steden. In de hellenistische stad woonden politici, die ook militaire taken hadden. Ook grondbezitters, militairen van Macedonische afkomst. Ook groothandelaren, handwerkers, religieuze functionarissen. In koningssteden ook de meestal omvangrijke hofhouding. Nieuwe steden als beveiliging van het gezag. Nieuwe heersers, nieuw recht, nieuwe steden. Staande legers en oorlogsvloten die een zware belasting voor de bevolking vormden. De productiviteit van de boeren bleef de basis van de hellenistische economie.

Was de hellenistische wereld een homogene cultuur? Wel voor de Grieken die zich gemakkelijk konden verplaatsen en een hoge status en rijkdom genoten. Maar vanuit het perspectief van hen die niet tot deze elite behoorden was er geen eenheid. Verschillende talen, godsdiensten, sociale tradities, systemen van grondbezit, houding jegens koning en staat. Verticaal werden de tegenstellingen groter, de Griekse bovenlaag als indringer. Maar dit verschilde van regio tot regio. Ook voor Juda betekende de komst van de Grieken voor volk en politieke leiding een ingrijpende verandering.