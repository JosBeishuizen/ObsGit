# 05. Computercrash
Waarachtig menszijn is gedefinieerd in zijn mislukkingen en kwetsbaarheid. Zie de Matthäus Passion. We zuchten naar een religieuze alsof-wereld, spelwereld. Een intuïtief weten, dat wij geloof noemen, stuurt de alsof-wereld van de liturgie aan. Het is een weten dat God zelf mislukt, dat hij de lijdende is die met de mens ten onder gaat en die precies zó definieert wat menszijn is. Het algoritme is onfeilbaar, menselijk leven allerminst. De diepste waarheid van een mensenleven lijkt vooral op een computercrash. Gaat de God van de Bijbel op in die van de informatietechnologie? 