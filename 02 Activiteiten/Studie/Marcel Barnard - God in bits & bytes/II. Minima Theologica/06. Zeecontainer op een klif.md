# 06. Zeecontainer op een klif
Roestige container op een klif. In de container een paar opgevouwen parasols. Twaalf schilderijtjes. Een symbool van de wereldbewoners die wij zijn met onze verslingering aan een techniek die zich brutaal en overweldigend nestelt in de natuur. Maar ook van de consumptiedrift, het kapitalisme en liberalisme, de vrije markt. 
Symbolen op de container zeggen iets over inhoud en bestemming. Opgenomen in technologische transportnetwerk dat de natuurlijke leefomgeving bedreigt en vernietigt. Symbool van de postmoderne mens. 
Mensen verlenen betekenis aan symbolen. Taal, pen en papier, enen en nullen. De nieuwste ontwikkeling, kunstmatige intelligentie, maakt de computer zelf creatief. 
In het info-technologische leven dreigen de symbolen ons te overmeesteren. Nu staat de mens op het punt te verdwijnen omdat hij met zijn symboliserend vermogen zijn opvolger heeft geschapen: kunstmatige intelligentie, neurale netwerken. 