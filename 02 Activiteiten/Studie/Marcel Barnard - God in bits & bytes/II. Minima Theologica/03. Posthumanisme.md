# 03. Posthumanisme
Is er nog plaats voor de mens in het info-technologisch leven? Nee, *de*  mens, *Jedermann*, had in de postmoderniteit zijn plaats al moeten afstaan aan *een* mens, *Jemand*. De mens als universele notie stamt uit de tijd van de opkomende natuurwetenschappen. Die notie van menszijn is ondermijnd, ontmaskerd als nauwelijks een vermomming van de westerse witte man. Op zijn plaats is een veelkleurig palet aan mensen opgestaan, die zich met de komst van alles doordringende digitale technologieÃ«n en van biotechnologie ontwikkelden tot *cyborgs*.  Posthumanisme is een kritische radicalisering van het humanistisch project. Het stelt vrouwen, LGBTIQ+-mensen, zwarten, tot slaaf gemaakten, gekoloniseerde, en ook ecosystemen, dieren, bomen en planten centraal. Het posthumanisme radicaliseert het humanistisch project als het de ongekende technologische mogelijkheden te gelde maakt die de erfenis zijn van de verlichting en haar voorgangers. Er dreigen nieuwe gevaren: cyborgs worden marionetten van algoritmen die hen beheersen en, wie weet, hun uiteindelijk de vrijheid geheel ontnemen.  