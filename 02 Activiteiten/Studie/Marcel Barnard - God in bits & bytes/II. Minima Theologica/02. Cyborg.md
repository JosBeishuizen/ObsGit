# 02. Cyborg
We zijn biologische wezens van vlees en bloed maar ook verknoopt aan elektronische netwerken.  De smartphone zit aan onze hand gekleefd.  De technologie neemt onze biologisch-lichamelijke functies over. De cyborg als een hybride, een gestalte in het grensgebied van natuur, techniek en fantasie. Delen van haar lichaam worden vervangen door elektronische hulpmiddelen.  De cyborg openbaart zich in het grensgebied van schepsel en demiurg, als een hybride van creatie en God. 

Donna Haraway: de cyborg is onontwarbaar verwikkeld in sociale realiteit en science fiction.  De cyborg kan opgaan in de kolossale hybridisatie van soorten. Mens en natuur gaan door elkaar lopen. Hetzelfde geldt voor gender, ras, religie en leeftijd, en ook voor nationaliteit en etniciteit. De cyborg moet leren de kennis van zichzelf te laten ontspringen aan dynamische, bio-ecologisch en info-technologisch georganiseerde kennis.  De cyborg zou de Hof van Eden niet kerkennen; hij is niet van modder gemaakt en kan er niet van dromen weer tot stof terug te keren  (Haraway, A Cyborg Manifesto).  De cyborg is verdreven uit het paradijs, dolend *East of Eden*, maar ook verdreven uit een beloofde of geloofde *science fiction* van een *informational* Jeruzalem waarin hij in fictie zou opgaan. 