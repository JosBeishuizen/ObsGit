# 07 - Bezetting, bevrijding
In september 1939 startte de schemeroorlog, de phony war, de drôle de guerre. Een gespannen sfeer, maar er gebeurde weinig. Geen gasaanvallen of bombardementen. Camus was ook naar Parijs gekomen. Hij vond alles vreemd, buitenissig, zonder toekomst. Hij schreef De Vreemdeling, de Mythe van Sisyphus en Caligula, drie absurden, over de zinloosheid en absurditeit van het menselijk bestaan. Sartre, in de Elzas gemobiliseerd als meteoroloog, schreef 12 uur per dag aan projecten. *Het zijn en het Niet* en *De Wegen der Vrijheid*. In mei 40 was het gedaan. Duitsland viel Nederland, België en Frankrijk binnen. Sartre werd krijgsgevangene. De Beauvoir keerde terug naar Parijs, ging weer lesgeven en tekende een Ariërverklaring. Ze ging een tulband dragen. De collaborerende regering sloeg burgerlijke vermaningen uit en dreigde met geweld. Burgerlijke waarden moeten niet worden vertrouwd. Kierkegaard (nadruk op vrijheid een keuze) en Hegel (geschiedenis vindt plaats op een epische schaal waarbij individuen worden opgeslokt) waren haar inspiratiebronnen. Sartre zat in Triër gevangen en schreef aan zijn grootste filosofische werk: l'Être et le Néant. Sartre wist te ontsnappen. Door zijn slechte ogen kreeg hij een consult voor de oogarts en kon hij zo het kamp uitlopen. Hij had de lichamelijke nabijheid van de andere gevangenen in het kamp goed verdragen. Dat was een openbaring voor hem. Hij moest erg wennen aan het leven in Parijs. Hij wilde iets doen en richtte een verzetsgroep op. Eén van de leden, Jean Paulhan, liet kleine verzetsgedichten achter op cafétafels. De cafés bleven belangrijke ontmoetingsplaatsen. Ze speelden een hoofdrol in het sociale leven van Sartre en De Beauvoir. Ze ontmoetten Jean Genet en Albert Camus. De laatste in 1943 in het theater. Ze kenden elkaar al, hadden al over elkaars werk geschreven. De Beauvoir: hij was eenvoudig en vrolijk. Camus' moeder was ongeletterd en doof, zijn grootmoeder ongeletterd en gewelddadig. Zijn jeugd in armoede heeft hem getekend. Camus bleef zich in Parijs een vreemde voelen. Hij miste de zon. Meursault drukt ook de schijnbare emotieloosheid met daaronder de afgrond uit van het Parijs in de oorlog. L'Étranger kwam in 1942 uit, net als *De Mythe van Sisyphus*. Waarin hij laat zien dat het zelfs binnen de grenzen van het nihilisme mogelijk is om het nihilisme te overschrijden. We zien het fundamentele probleem van het leven niet omdat we maar doorgaan en niet nadenken. Sterke invloed van Kierkegaard, zijn essay uit 1843 *Vrees en beven*. Het offer van Abraham. Wat Kierkegaard verbaast is de manier waarop Abraham een Isaak in staat zijn om terug te keren naar hun gewone leven, na het radicale afscheid. Abraham geloofde nog altijd in de liefde voor zijn zoon. Hoe leef je verder als de zin verloren is gegaan? Maak een onmogelijke sprong, blijf kalm en ga door. Maar: voor Sartre en De Beauvoir was het leven niet absurd. Het leven is vol betekenis, voor ieder anders. Sartre stelde dat ervaring altijd geladen met betekenis tot ons komt. We zien een voetbalwedstrijd, niet en stel rondtrekkende mannen. We kunnen de betekenis wel uit het oog verliezen, als we geen greep meer hebben op de dingen. Bij dit soort breuken hapert de intentionaliteit, maar we zien geen grotere waarheid. Het leven ziet er pas pointillistisch uit als er iets mis gaat. Voor Sartre is het ontwaakte individu geëngageerd met de wereld bezig, in het volste vertrouwen dat het iets te betekenen heeft. Zo ben je helemaal vrij. Vrijheid is het grote thema van Sartre's filosofie. [182] Het Zijn en het Niet (1943) is een knipoog naar Heideggers Zijn en Tijd. Ook niet afgemaakt. Vrijheid jaagt ons angst aan, maar we kunnen er niet aan ontkomen omdat we vrijheid *zijn*. Al zijn in het gebieden, het *pour-soi*, is vrij, dat zij wij. Het menselijk bewustzijn. Daarnaast het *en-soi*, al het andere, incl. de dieren. Het *pour-soi* is niets, een luchtbel temidden van het zijn. Maar dan wel actief en met intentionaliteit. Bewustzijn is gerichtheid. Ik ben niet, dus ik ben vrij. Ik ben wat ik besluit te zijn. Angst, de doordringende onvrede met jezelf en je het bestaan. Kierkegaard: duizeligheid, hoogtevrees, de angst om van de rots te springen. Keuzes zijn nodig maar kunnen me niet binden. Denk aan de gokverslaafde die langs het casino loopt. We doen dingen, leggen onszelf beperkingen op, projecten, balustrades tegen de angst. De ober die speelt dat hij kelner is. Kwade trouw maakt het leven leefbaar. Kwade trouw maakt iemand van niemand. Te goeder trouw zijn is geen excuses zoeken voor jezelf. Keuzes maken doe je in een situatie, een facticiteit. Juist dankzij de dingen kunnen we vrij zijn. Zelfs het vooruitzicht van de dood kan me niet beroven van mijn existentiële vrijheid. De oude stoïsche gedachte: **ik kan niet kiezen wat er gebeurt maar wel wat ik er in gedachten van maak.** We moeten gepassioneerd en hartstochtelijk betrokken blijven bij wat er met ons gebeurt en bij wat we kunnen bereiken. We moeten niet denken dat vrijheid ooit gemakkelijk zal zijn. *De Vliegen*: Orestes doodt zijn eigen moeder en Aegisthus, wreekt zijn vader een bevrijdt Argos. Geen schaamte meer maar wel schuld. Vrijheid. De Beauvoir: het menselijk bestaan vraagt om transcendentie, buiten jezelf treden, niet om immanentie, passief in jezelf blijven. Wat zegt Camus in La Peste? Rieux accepteert het lot (zouden Sartre en De Beauvoir nooit doen) en probeert de schade zoveel mogelijk te beperken. Relativering van heldendom en vastbeslotenheid. Na de bevrijding in augustus 44 koos Camus tegen de doodstraf, Sartre en De Beauvoir vonden dat er ferme beslissingen genomen moesten worden. Het schisma over de vraag wanneer geweld geoorloofd is. Sartre en De Beauvoir stelden dat de oorlog hen had veranderd. Een minder sterk individualistisch vrijheidsconcept. Een meer marxistisch georiënteerde visie, waar het leven een doel had en sociaal was. Je moet vuile handen maken. Ga aan de slag en doe iets! Schrijven van politiek geëngageerde literatuur. Les Temps Modernes. Veel opwinding en vrees. De wereld lag in stukken, daardoor leek alles mogelijk. Er waren nieuwe filosofen nodig: de existentialisten. Sartres lezing in oktober 45 baarde veel opzien. Boris Vian leider van de feestafdeling van het existentialisme. Alles in Parijs, maar met een geweldige fascinatie voor alles wat Amerikaans was, vooral de jazz. Ook de Amerikaanse litteratuur: Hemingway, Faulkner, Steinbeck, Dos Passos. Sartre, De Beauvoir en Camus werden uitgenodigd om naar de VS te komen wat ze deden. Sartre in 1945. Hij sprak slecht Engels, maar deed wel een nieuwe minnares op. Camus in 1946. Voelde zich niet op zijn gemak, behalve in de vervallen wijk Bowery, net Europa. De Beauvoir in 1947. Ook zij ontmoette een minnaar. De VS: de toekomst, meer zelfvertrouwen dan de Sovjet-Unie. Alle drie verafschuwden ze de rassenongelijkheid. In Parijs werden zwarte musici . schrijvers op handen gedragen.