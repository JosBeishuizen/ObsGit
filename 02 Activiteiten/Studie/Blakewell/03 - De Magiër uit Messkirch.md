# 03 - De Magiër uit Messkirch
Tegenover de fenomenologen plaatst Heidegger het zijn van de dingen. Ze zijn er, buiten je, in je, boven je, onder je, tegen je aanschurend. Keer terug naar de dingen zelf en herinner je je eigen zijn! Geïnspireerd door Brentano's dissertatie over de verschillende betekenissen van het woord 'zijn' bij Aristoteles. Heidegger had geen of hoogstens een merkwaardig gevoel voor humor. Hij had een 'ondoordringbare' uitstraling, dat gaf hem een betoverende greep op studenten. Je wist nooit helemaal wat je aan hem had, dus je hing aan zijn lippen. De kleine magiër uit Messkirch. Daniel Dennett in het satirische *Philosophical Lexicon*: een heidegger is een zwaar instrument dat door dikke substanties heen boort, als in de zin: 'Het ligt zo diep verborgen dat we een heidegger nodig hebben'. Bij Heidegger is het zijn zelf iets anders dan alle zijnden, dingen in de wereld. Eén zijnde heeft een duidelijker 'zijn' dan alle andere entiteiten en dat ben ik zelf. Ik kan mij verwonderen over het zijn van de dingen. Ik ben zelf de weg naar het antwoord op de vraag wat 'zijn' is. De vraag moet vanuit de filosofie worden gesteld en niet vanuit de psychologie. We hebben niets aan hersengolfjes of antwoorden op vragenlijsten. Heidegger noemt 'ik' of de mens niet mens, mensheid, geest, ziel of bewustzijn. Levert allemaal verkeerde associaties op. Nee, liever: Dasein, erzijn. Herken je niet te snel in wat Heidegger beweert, blijf vragen. Heidegger wilde niet begrepen maar ervaren worden (Steiner). Je kunt Heidegger zien als experimentele schrijver of dichter.