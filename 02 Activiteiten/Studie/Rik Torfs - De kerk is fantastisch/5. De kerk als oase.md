# 5. De kerk als oase
Pastorale constitutie _Gaudium et spes_ tijdens Tweede Vaticaans Concilie: Verzet tegen moderne samenleven wordt opgegeven. Maar de kerk moet de wereld ook kunnen verlaten, in gebed en kloosterleven. Maar niet volledig. Trappisten bidden en brouwen bier.

Het asielrecht. Bestond al in de Romeinse tijd. Voorbeelden uit de zesde eeuw. Maar al in de 8e eeuw kwamen er inperkingen. Zo bepaalde de capitularium van Herstal, een kort kapittel uit 779, dat wie in een kerk vluchtte en schuldig was aan moord of een ander delict waarop de doodstraf stond, in het gebouw niet van voedsel mocht wordt voorzien. Daardoor werd een lang verblijf onmogelijk, al bleef het principe overeind dat zolang de verdachten binnen bleven, ze veilig waren. Moeten we de asielwetten eng of ruim interpreteren? Met de Franse revolutie kwam een feitelijk einde aan het kerkasiel. In onze tijd wordt het weer opgepakt. Soms wordt er continu een dienst gehouden. Die mag niet worden verstoord. De kerk als een sacraal gebouw waar mensen veilig zijn en de zuiver wereldse logica niet zomaar geldt. Bestaat er een soort van ius divinum , een goddelijk recht, dat aan het asielrecht ten grondslag ligt? Is een vrijplaats, een oase mogelijk waar de mens, omdat hij mens is, algehele bescherming geniet, vrij kan ademhalen, ook al is hij een moordenaar en een dief? Ik denk dat wij naar zo’n vrijplaats verlangen. Eigenlijk, stelt Derrida, zou de gastvrijheid onbegrensd moeten zijn.

Het biechtgeheim. Moeten slechteriken, zoals priesters die misbruik plegen, door het biechtgeheim worden beschermd? Desmet: Wie in de biechtstoel belandt zonder zondebesef, en hoopt er met een geveinsde schuldbelijdenis gemakkelijk vanaf te komen, heeft niet het recht door het biechtgeheim te worden beschermd. Dat druist echter in tegen het concept ‘vrijplaats’ zelf. Een plek, of het nu om de biecht of een kerkgebouw gaat, is een vrijplaats of is dat niet. De biecht is een sacraal moment, niet of niet noodzakelijk een moment van morele zuivering. Maar niemand hoeft persoonlijk in God te geloven om van de vrijplaats die aan het geloof in hem te danken is, gebruik te mogen maken.

Ook de zondagsmis is een plek van absolute vrijheid. Niets verhindert om tijdens de zondagsmis ingetogen te verlangen naar drank en vrouwen. Of om te denken aan manieren om tegenstanders tijdens de komende week voetje te lichten. Dat is misschien niet aardig. Maar er geldt geen enkele morele code die het veroordeelt. De zondagsmis is een vrijplaats. Ze biedt ‘kerkasiel’ in het klein.