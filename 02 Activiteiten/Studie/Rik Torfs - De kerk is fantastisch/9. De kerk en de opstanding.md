# 9. De kerk en de opstanding
Yolo - you only live once. Ik geloof in de opstanding. De kerk is een van de laatste plekken in onze samenleving waar het verrijzenisgeloof wordt beleden. Reeds als kind vond ik haar geweldig.

<geel> Is de opstanding ook nuttig? Helpt ze mensen vooruit? </geel> Wanneer over het ‘nut’ van de verrijzenis wordt gesproken, zijn algauw de laagste trucs aan de orde om exploitatie van mensen door anderen te vergoelijken. Bijvoorbeeld: gewone mensen die het slachtoffer werden van meedogenloze vorsten of ruige kapitalisten werd aangeraden zich met hun lot te verzoenen in de hoop op een beloning in het hiernamaals. Het ‘nut’ van het hiernamaals bestaat er in deze constructie in om onrechtvaardige structuren in stand te houden. Maar wat ze zeiden, spoorde met de fameuze uitspraak van Karl Marx die godsdienst opium voor het volk noemde. Ik ontken niet dat het hiernamaals wrede cynici af en toe goed uitkwam. Toch is er met deze ‘nutstheorie’ één probleem. Wie ze aanwendt om onderdrukten te sussen, doet dat niet omdat hijzelf gelooft in het hiernamaals, maar juist omdat hij dat niet doet. Deed hij het wel, en hechtte hij in de klassieke zin geloof aan het meedogenloze laatste oordeel, dan zou hij wel uitkijken. Het zou helemaal verkeerd kunnen aflopen. Want andere mensen uitzuigen en vernederen is iets wat de goede God niet fijn vindt. Dat ongeloof delen de kapitalistische uitzuigers met de critici die hen terecht amoreel gedrag aanwrijven. De emotionele voorkeur van de critici gaat naar de onderdrukten. Maar hun ongeloof in de verrijzenis delen ze wel degelijk met de onderdrukkers. Ze onderschrijven de werkbaarheid – hoezeer ze haar moreel ook verwerpen – van een nutstheorie die uitgaat van het vaste geloof dat de verrijzenis niet plaats zal vinden.

Een in mijn ogen veel interessantere vraag is welk ‘nut’ deverrijzenis kan hebben, los van elke legitimatie van onrechtvaardigheid, voor wie er juist wel in gelooft. <geel> De belofte van de verrijzenis bevrijdt de liefde. Maar een christen kan eindeloos, wild en genereus liefhebben, want als de geliefde sterft, zorgt de verrijzenis ervoor dat het afscheid niet definitief is. </geel> Dankzij de verrijzenis is liefde niet langer een onverantwoord risico. Kortom, liefde is op haar best wanneer ze onsterfelijk kan zijn.