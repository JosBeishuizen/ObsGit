# 10. Slot
Het Christendom is narratiever. Verhalen zijn fragmentair. Bijbelverhalen kunnen loodrecht tegenover elkaar staan. Neem de Rijke Jongeling versus de Onrechtvaardige Rentmeester.

Wie God denkt te kennen, mag er zeker van zijn dat wie hij kent, God niet is. Een waarlijk transcendente God kan nooit aan een menselijke definitie beantwoorden.

Verwacht niets van bisschoppen, dan kunnen ze alleen maar meevallen.

De kerk is geen doel op zich. Hoogstens faciliteert ze onze relatie met God. De kerk is een metgezel op onze tocht. Maar we mogen er niet in verdwijnen.

Een kerk die zich uitsluitend op het hiernumaals richt en een streng moralisme voorstaat laat mij koud. De kerk is gastvrij, ze oordeelt niet, ze is een toevlucht voor het menselijk tekort.

De kerk is plaats voor het transcendente, het verrijzenisgeloof. Humor een schoonheid als verbinding tussen het zegbare en het onzegbare.