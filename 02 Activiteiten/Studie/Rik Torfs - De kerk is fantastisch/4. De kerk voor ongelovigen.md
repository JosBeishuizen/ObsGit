# 4. De kerk voor ongelovigen
Indrukwekkend moment: op vrijdag 27 maart, de zegen urbi et orbi van de paus op het legen Sint Pietersplein. De eenzame man in de regen. De Mens, in exisitentiële zin. Ook voor ongelovigen kan de pauselijke zegen iet betekenen. De existentiële verbondenheid met ieder mens. Het geloof is geen voorwaarde om te worden geholpen. Zonder ongeloof geen echt geloof. Ook ongeloof kan prachtig zijn, mooi, trots, sereen, waarbij de sterfelijkheid van de mens met stoïcijnse waardigheid wordt gedragen. Rahner: goedwillende mensen zijn crypto-christenen. De kerk als ultieme pleisterplaats voor all vormen van geloof en ongeloof. In ruil daarvoor verlangt ze niets. Dus ook niet dat het individu gelooft. De kerk heeft andere culturen en religies aangevallen en uitgeroeid. Maar soms ook niet. Denk aan de San Clemente in Rome met onder de binnenplaats de resten van een oud Mithras-heiligdom. [Misschien ook de Kathedraal van Syracuse met de de Dorische zuilen in de zijgevel]

![](https://filedn.com/lEFtF675HQD86Dw6hctjb9S/Historie/1024px-SiracusaCathedral-pjt3.jpg "image")

De San Clemente heeft het Mithras-heiligdom opgeslokt maar ook bescherming geboden en gekoesterd. Zo biedt de kerk vertroosting aan mensen van wie het geloof ieen dipje zit of die helemaal niet meer geloven. Gun de mensen toch een zeker ongeloof. Onzekerheid is het lot van ieder mens. Ik sta positief tegenover de twijfel en het niet zeker weten van dingen. Ook in de wetenschaap is steeds minder plaats voor open gesprek, steeds meer overheerst het grote gelijk. Wat ik mis is liefde voor de twijfel en het opgeschorte oordeel. De kerk moet gastvrijer zijn dan de wetenschap. Wie gedoopt is blijft voor eeuwig en altijd lid van de katholieke kerk. Persoonlijk geloof is daarbij onbelangrijk. Ook kardinalen die van hun geloof vallen moeten gewoon blijven functioneren, om de gelovigen niet te ontgoochelen. Eens gedoopt, altijd gedoopt. Ongeloof is geen ramp. Zie Thérèse van Lisieux die haar gevecht met God aanvaardde en begreep als een uitdrukking van solidariteit met niet-gelovigen. Toch werd ze heilig verklaard.

Wat zou geloof zijn zonder ongeloof? Niets. Conventie. Vanzelfsprekendheid. Zonder geloof geen ongeloof. Zonder ongeloof geen geloof.