# 2. De kerk als gebouw
In het postconciliaire tijdperken hing voor toptheologen als Ratzinger geloof samen met gebouwen en rituelen, niet met theologische ideeën die ze niet wilden begrijpen. Geloof was voor hen een mysterie waar je niet over kunt en moet nadenken. Maar het _aggiornamento_ kwam te laat en velen kon inhoudelijke vernieuwing niets schelen. Geloof als familiegevoel. Je zag bij de progressieven en wereldverbeteraars de verenging van geloof tot moraal. **Ze namen van het Tweede Vaticaans Concilie alleen de ideeën over die ze aanstonden, niet de Heilige Drievuldigheid. Wat je hoorde: "Geloof is niet alleen de leer, maar ook het handelen". Moraal verving het geloof.** Daarna raakte de moraal op de achtergrond in de vrijheid-blijheid periode aan het eind van de vorige eeuw. Nu is de moraal weer terug.

**De progressieven zeiden ook: De kerk is geen gebouw maar een gemeenschap van gelovigen die het goede doen. God komt liever in schuren dan in kathedralen.** Kerken hebben mij altijd geraakt. Als student ging ik dagelijks, elke ochtend, even naar een jezuïetenkapel om te bidden. Die geur van heiligheid. De kapel moest wel leeg blijven. Goed dat die kapel een gebouw was, dat mij met rust liet. Een kerkgebouw laat meer vrjheid dan gelijk welke leer. De kapel is intussen afgebroken. Gebreken maken de geliefde tot wie hij of zij is. Misschien is de kerk wel op haar sterkst als ze gewoon kerkgebouw durft te zijn. De Colombiaanse auteur Nicolás Gómez Dávila (1913-1994) schreef: “Het is niet belangrijk dat mensen geloven dat God bestaat. Het is belangrijk dat hij bestaat.” **De kerk als gebouw raakt de harten van de mensen beter dan de vernieuwde theologie na Vaticanum II. Daarom moeten kerken elke dag open zijn. De kerk moet een kerk blijven, niet zozeer voor de gelovigen als wel voor de samenleving.**